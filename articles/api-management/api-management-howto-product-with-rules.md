---
title: "Ochrana rozhraní API ve službě Azure API Management | Dokumentace Microsoftu"
description: "Seznamte se s možnostmi ochrany rozhraní API pomocí zásad kvót a zásad omezování četnosti."
services: api-management
documentationcenter: 
author: vladvino
manager: erikre
editor: 
ms.assetid: 450dc368-d005-401d-ae64-3e1a2229b12f
ms.service: api-management
ms.workload: mobile
ms.tgt_pltfrm: na
ms.devlang: na
ms.topic: get-started-article
ms.date: 12/15/2016
ms.author: apimpm
ms.openlocfilehash: 300b1d762a61c810dbffde5aaacd8a85f12c9fca
ms.sourcegitcommit: 6699c77dcbd5f8a1a2f21fba3d0a0005ac9ed6b7
ms.translationtype: HT
ms.contentlocale: cs-CZ
ms.lasthandoff: 10/11/2017
---
# <a name="protect-your-api-with-rate-limits-using-azure-api-management"></a>Ochrana rozhraní API omezením četnosti pomocí Azure API Management
Tento průvodce vám ukáže, jak snadno můžete pomocí služby Azure API Management přidat ochranu rozhraní API vašeho back-endu tím, že nakonfigurujete zásady omezení četnosti a zásady kvót.

V tomto kurzu vytvoříte „bezplatnou zkušební verzi“ produktu s rozhraním API, která vývojářům umožní provádět až 10 volání za minutu a až 200 volání za týden do vašeho rozhraní API pomocí zásad [Omezení četnosti volání podle předplatného](https://msdn.microsoft.com/library/azure/dn894078.aspx#LimitCallRate) a [Nastavení kvóty využití podle předplatného](https://msdn.microsoft.com/library/azure/dn894078.aspx#SetUsageQuota). Potom rozhraní API publikujete a zásady omezení četnosti otestujete.

Pokud se zajímáte o pokročilejší scénáře omezování pomocí zásad [rate-limit-by-key](https://msdn.microsoft.com/library/azure/dn894078.aspx#LimitCallRateByKey) a [quota-by-key](https://msdn.microsoft.com/library/azure/dn894078.aspx#SetUsageQuotaByKey), podívejte se na článek [Pokročilé omezování požadavků pomocí Azure API Management](api-management-sample-flexible-throttling.md).

## <a name="create-product"></a>Vytvoření produktu
V tomto kroku vytvoříte bezplatnou zkušební verzi produktu, který nevyžaduje schválení předplatného.

> [!NOTE]
> Pokud už máte produkt nakonfigurovaný a chcete ho v tomto kurzu použít, můžete přeskočit na článek [Konfigurace zásad omezení četnosti a zásad kvót][Configure call rate limit and quota policies] a postupovat v kurzu odtamtud se svým produktem místo bezplatné zkušební verze produktu.
> 
> 

Začněte tak, že na webu Azure Portal dané služby API Management kliknete na **Portál vydavatele**.

![Portál vydavatele][api-management-management-console]

> Pokud jste instanci služby API Management ještě nevytvořili, přečtěte si článek [Vytvoření instance API Management][Create an API Management service instance] v kurzu [Správa vašeho prvního rozhraní API v Azure API Management][Manage your first API in Azure API Management].
> 
> 

V nabídce **API Management** na levé straně klikněte na **Produkty** a zobrazte stránku **Produkty**.

![Přidání produktu][api-management-add-product]

Kliknutím na **Přidat produkt** zobrazíte dialogové okno **Přidání nového produktu**.

![Přidání nového produktu][api-management-new-product-window]

Do pole **Nadpis** zadejte text **Bezplatná zkušební verze**.

Do pole **Popis** zadejte následující text: **Předplatitelé můžou spustit 10 volání za minutu až do maximálního počtu 200 volání za týden. Potom bude přístup odepřen.**

Produkty ve službě API Management můžou být chráněné nebo otevřené. V případě chráněných produktů se musíte nejdřív přihlásit k jejich odběru a až potom je můžete používat. Otevřené produkty můžete používat bez předplatného. Pokud chcete vytvořit chráněný produkt, který vyžaduje předplatné, nezapomeňte vybrat možnost **Vyžadovat předplatné**. Toto je výchozí nastavení.

Pokud chcete, aby pokusy o přihlášení k odběru produktu kontroloval a následně přijímal nebo odmítal správce, vyberte možnost **Vyžadovat schválení předplatného**. Pokud necháte políčko nezaškrtnuté, pokusy o přihlášení k odběru budou schvalovány automaticky. V tomto příkladu se předplatné schvaluje automaticky, proto políčko nezaškrtávejte.

Pokud chcete vývojářským účtům povolit přihlášení k vícenásobným odběrům nového produktu, zaškrtněte políčko **Povolit více souběžných předplatných**. Tento kurz několik souběžných předplatných nevyužívá, takže políčko nechte nezaškrtnuté.

Po zadání všech hodnot klikněte na **Uložit** a vytvořte produkt.

![Produkt přidán][api-management-product-added]

Ve výchozím nastavení jsou nové produkty viditelné pro uživatele ve skupině **Správci**. Teď přidáme skupinu **Vývojáři**. Klikněte na **Bezplatná zkušební verze** a potom na kartu **Viditelnost**.

> Ve službě API Management se ke správě viditelnosti produktů pro vývojáře používají skupiny. Produkty udělují viditelnost skupinám a vývojáři můžou zobrazovat a odebírat produkty, které jsou viditelné pro skupinu, do které patří. Další informace najdete v článku [Vytvoření a používání skupin v Azure API Management][How to create and use groups in Azure API Management].
> 
> 

![Přidání skupiny vývojářů][api-management-add-developers-group]

Zaškrtněte políčko **Vývojáři** a potom klikněte na **Uložit**.

## <a name="add-api"></a>Přidání rozhraní API do produktu
V tomto kroku kurzu přidáme rozhraní API v programu Echo do nového produktu v bezplatné zkušební verzi.

> Každá instance služby API Management je vybavená předem nakonfigurovaným rozhraním API programu Echo, které můžete použít k experimentování a seznámení se službou API Management. Další informace najdete v článku [Správa vašeho prvního rozhraní API ve službě Azure API Management][Manage your first API in Azure API Management].
> 
> 

V nabídce **API Management** na levé straně klikněte na **Produkty**, potom na **Bezplatná zkušební verze** a nakonfigurujte produkt.

![Konfigurace produktu][api-management-configure-product]

Klikněte na **Přidat rozhraní API do produktu**.

![Přidání rozhraní API do produktu][api-management-add-api]

Vyberte **Rozhraní API v programu Echo** a potom klikněte na **Uložit**.

![Přidání rozhraní API v programu Echo][api-management-add-echo-api]

## <a name="policies"></a>Konfigurace zásad kvót a zásad omezení četnosti volání
Omezení četnosti a kvóty se konfigurují v editoru zásad. Dvě zásady, které v tomto kurzu budeme přidávat, jsou [Omezení četnosti volání podle předplatného](https://msdn.microsoft.com/library/azure/dn894078.aspx#LimitCallRate) a [Nastavení kvóty využití podle předplatného](https://msdn.microsoft.com/library/azure/dn894078.aspx#SetUsageQuota). Tyto zásady se musí použít na obor produktu.

V nabídce **API Management** na levé straně klikněte na **Zásady**. V seznamu **Produkt** klikněte na položku **Bezplatná zkušební verze**.

![Zásady produktu][api-management-product-policy]

Kliknutím na **Přidat zásady** proveďte import šablony zásad a začněte vytvářet zásady omezení četnosti a zásady kvót.

![Přidání zásad][api-management-add-policy]

Zásady omezení četnosti a zásady kvót jsou příchozími zásadami, proto kurzor umístěte do příchozího prvku.

![Editor zásad][api-management-policy-editor-inbound]

Posouváním seznamem zásad vyhledejte záznam zásady **Omezení četnosti volání podle předplatného**.

![Příkazy zásad][api-management-limit-policies]

Po umístění kurzoru v prvku **inbound** zásad klikněte na šipku vedle položky **Omezení četnosti volání podle předplatného** a vložte jeho šablonu zásad.

```xml
<rate-limit calls="number" renewal-period="seconds">
<api name="name" calls="number">
<operation name="name" calls="number" />
</api>
</rate-limit>
```

Jak je vidět ve fragmentu kódu, zásada umožňuje nastavení omezení pro operace a rozhraní API produktu. V tomto kurzu tuto schopnost využívat nebudeme, takže z elementu **rate-limit** odstraňte elementy **api** a **operation**, aby zůstal jenom vnější element **rate-limit**, jak je znázorněno v následujícím příkladu.

```xml
<rate-limit calls="number" renewal-period="seconds">
</rate-limit>
```

V případě bezplatné zkušební verze produktu je maximální povolená četnost volání 10 volání za minutu, proto do atributu **call** zadejte hodnotu**10** a do atributu **renewal-period** zadejte hodnotu **60**.

```xml
<rate-limit calls="10" renewal-period="60">
</rate-limit>
```

Pokud chcete nakonfigurovat zásadu **Nastavení kvóty využití podle předplatného**, umístěte kurzor bezprostředně pod nově přidaný element **rate-limit** v elementu **inbound** a potom vyhledejte a klikněte na šipku nalevo od **Nastavení kvóty využití podle předplatného**.

```xml
<quota calls="number" bandwidth="kilobytes" renewal-period="seconds">
<api name="name" calls="number" bandwidth="kilobytes">
<operation name="name" calls="number" bandwidth="kilobytes" />
</api>
</quota>
```

Podobně jako zásada **Omezení četnosti volání podle předplatného** umožňuje i zásada **Nastavení kvóty využití podle předplatného** nastavení omezení pro operace a rozhraní API produktu. V tomto kurzu tuto schopnost využívat nebudeme, takže z elementu **quota** odstraňte elementy **api** a **operation**, jak je znázorněno v následujícím příkladu.

```xml
<quota calls="number" bandwidth="kilobytes" renewal-period="seconds">
</quota>
```

Kvóty můžou být založené na počtu volání za interval, na šířce pásma nebo na obojím. V tomto kurzu neprovádíme omezování na základě šířky pásma, proto můžete odstranit atribut **bandwidth** (šířka pásma).

```xml
<quota calls="number" renewal-period="seconds">
</quota>
```

V rámci bezplatné zkušební verze produktu má kvóta hodnotu 200 volání za týden. Do atributu **calls** zadejte hodnotu **200** a potom do atributu **renewal-period** zadejte hodnotu **604800**.

```xml
<quota calls="200" renewal-period="604800">
</quota>
```

> Intervaly zásad se zadávají v sekundách. Pokud chcete vypočítat interval pro týden, můžete počet dní (7) vynásobit počtem hodin za den (24), počtem minut za hodinu (60) a počtem sekund za minutu (60): 7 × 24 × 60 × 60 = 604 800.
> 
> 

Zásady by po dokončení konfigurace měly odpovídat následujícímu příkladu.

```xml
<policies>
    <inbound>
        <rate-limit calls="10" renewal-period="60">
        </rate-limit>
        <quota calls="200" renewal-period="604800">
        </quota>
        <base />

</inbound>
<outbound>

    <base />

    </outbound>
</policies>
```

Po nakonfigurování požadovaných zásad klikněte na **Uložit**.

![Uložení zásad][api-management-policy-save]

## <a name="publish-product"></a> Publikování produktu
Když jste přidali rozhraní API a nakonfigurovali zásady, je třeba produkt publikovat, aby ho vývojáři mohli začít používat. V nabídce **API Management** na levé straně klikněte na **Produkty**, potom na **Bezplatná zkušební verze** a nakonfigurujte produkt.

![Konfigurace produktu][api-management-configure-product]

Klikněte na **Publikovat** a potvrďte kliknutím na **Ano, publikovat**.

![Publikování produktu][api-management-publish-product]

## <a name="subscribe-account"></a>Přihlášení vývojářského účtu k odběru produktu
Teď, když je produkt publikovaný, se vývojáři můžou přihlásit k jeho odběru a můžou ho začít používat.

> Správci instance API Management se automaticky přihlašují k odběru každého produktu. V tomto kroku kurzu přihlásíme jeden vývojářský účet bez oprávnění správce k odběru bezplatné zkušební verze produktu. Pokud je vývojářský účet součástí role správců, můžete tímto krokem projít i v případě, že už jste k odběru přihlášeni.
> 
> 

V nabídce **API Management** na levé straně klikněte na **Uživatelé** a potom klikněte na název vývojářského účtu. V tomto příkladu používáme vývojářský účet **Clayton Gragg**.

![Konfigurace vývojáře][api-management-configure-developer]

Klikněte na **Přidat předplatné**.

![Přidat předplatné][api-management-add-subscription-menu]

Vyberte **Bezplatná zkušební verze** a potom klikněte na **Přihlásit k odběru**.

![Přidat předplatné][api-management-add-subscription]

> [!NOTE]
> V tomto kurzu není v případě bezplatné zkušební verze produktu povoleno více souběžných předplatných. Pokud by bylo, zobrazila by se výzva jako v následujícím příkladu.
> 
> 

![Přidat předplatné][api-management-add-subscription-multiple]

Po kliknutí na **Přihlásit k odběru** se produkt zobrazí v uživatelském seznamu **Předplatné**.

![Předplatné přidáno][api-management-subscription-added]

## <a name="test-rate-limit"></a>Volání operace a testování omezení četnosti
Když už máte bezplatnou zkušební verzi produktu nakonfigurovanou a publikovanou, můžete začít volat operace a testovat omezení četnosti.
Kliknutím na **Portál pro vývojáře** v pravé horní nabídce přejděte na portál pro vývojáře.

![Portál pro vývojáře][api-management-developer-portal-menu]

Klikněte v horní nabídce na **Rozhraní API** a potom vyberte **Rozhraní API v programu Echo**.

![portálu pro vývojáře][api-management-developer-portal-api-menu]

Klikněte na **GET Resource** a potom klikněte na **Zkouška**.

![Otevření konzoly][api-management-open-console]

Ponechte výchozí hodnoty parametrů a potom vyberte svůj klíč předplatného pro bezplatnou zkušební verzi produktu.

![Klíč předplatného][api-management-select-key]

> [!NOTE]
> Pokud máte více předplatných, vyberte klíč pro **bezplatnou zkušební verzi**, jinak zásady nakonfigurované v předchozích krocích nebudou platit.
> 
> 

Klikněte na **Odeslat** a potom si zobrazte odezvu. Všimněte si, že **stav odezvy** je **200 – OK**.

![Výsledky operace][api-management-http-get-results]

Klikněte na **Odeslat** víckrát, než dovolují zásady omezení četnosti (10 volání za minutu). Po překročení zásad omezení četnosti se vrátí stav odezvy **429 – Příliš mnoho požadavků**.

![Výsledky operace][api-management-http-get-429]

**Obsah odezvy** zobrazuje zbývající délku intervalu, po kterém bude opakování úspěšné.

Pokud platí zásady omezení četnosti v počtu 10 volání za minutu, následná volání nebudou úspěšná, dokud neuplyne 60 sekund od prvních 10 úspěšných volání produktu před překročením omezení četnosti volání. V tomto příkladu je zbývající délka intervalu 54 sekund.

## <a name="next-steps"></a>Další kroky
* V následujícím videu si pusťte ukázku nastavení kvót a omezení četnosti.

> [!VIDEO https://channel9.msdn.com/Blogs/AzureApiMgmt/Rate-Limits-and-Quotas/player]
> 
> 

[api-management-management-console]: ./media/api-management-howto-product-with-rules/api-management-management-console.png
[api-management-add-product]: ./media/api-management-howto-product-with-rules/api-management-add-product.png
[api-management-new-product-window]: ./media/api-management-howto-product-with-rules/api-management-new-product-window.png
[api-management-product-added]: ./media/api-management-howto-product-with-rules/api-management-product-added.png
[api-management-add-policy]: ./media/api-management-howto-product-with-rules/api-management-add-policy.png
[api-management-policy-editor-inbound]: ./media/api-management-howto-product-with-rules/api-management-policy-editor-inbound.png
[api-management-limit-policies]: ./media/api-management-howto-product-with-rules/api-management-limit-policies.png
[api-management-policy-save]: ./media/api-management-howto-product-with-rules/api-management-policy-save.png
[api-management-configure-product]: ./media/api-management-howto-product-with-rules/api-management-configure-product.png
[api-management-add-api]: ./media/api-management-howto-product-with-rules/api-management-add-api.png
[api-management-add-echo-api]: ./media/api-management-howto-product-with-rules/api-management-add-echo-api.png
[api-management-developer-portal-menu]: ./media/api-management-howto-product-with-rules/api-management-developer-portal-menu.png
[api-management-publish-product]: ./media/api-management-howto-product-with-rules/api-management-publish-product.png
[api-management-configure-developer]: ./media/api-management-howto-product-with-rules/api-management-configure-developer.png
[api-management-add-subscription-menu]: ./media/api-management-howto-product-with-rules/api-management-add-subscription-menu.png
[api-management-add-subscription]: ./media/api-management-howto-product-with-rules/api-management-add-subscription.png
[api-management-developer-portal-api-menu]: ./media/api-management-howto-product-with-rules/api-management-developer-portal-api-menu.png
[api-management-open-console]: ./media/api-management-howto-product-with-rules/api-management-open-console.png
[api-management-http-get]: ./media/api-management-howto-product-with-rules/api-management-http-get.png
[api-management-http-get-results]: ./media/api-management-howto-product-with-rules/api-management-http-get-results.png
[api-management-http-get-429]: ./media/api-management-howto-product-with-rules/api-management-http-get-429.png
[api-management-product-policy]: ./media/api-management-howto-product-with-rules/api-management-product-policy.png
[api-management-add-developers-group]: ./media/api-management-howto-product-with-rules/api-management-add-developers-group.png
[api-management-select-key]: ./media/api-management-howto-product-with-rules/api-management-select-key.png
[api-management-subscription-added]: ./media/api-management-howto-product-with-rules/api-management-subscription-added.png
[api-management-add-subscription-multiple]: ./media/api-management-howto-product-with-rules/api-management-add-subscription-multiple.png

[How to add operations to an API]: api-management-howto-add-operations.md
[How to add and publish a product]: api-management-howto-add-products.md
[Monitoring and analytics]: ../api-management-monitoring.md
[Add APIs to a product]: api-management-howto-add-products.md#add-apis
[Publish a product]: api-management-howto-add-products.md#publish-product
[Manage your first API in Azure API Management]: api-management-get-started.md
[How to create and use groups in Azure API Management]: api-management-howto-create-groups.md
[View subscribers to a product]: api-management-howto-add-products.md#view-subscribers
[Get started with Azure API Management]: api-management-get-started.md
[Create an API Management service instance]: api-management-get-started.md#create-service-instance
[Next steps]: #next-steps

[Create a product]: #create-product
[Configure call rate limit and quota policies]: #policies
[Add an API to the product]: #add-api
[Publish the product]: #publish-product
[Subscribe a developer account to the product]: #subscribe-account
[Call an operation and test the rate limit]: #test-rate-limit

[Limit call rate]: https://msdn.microsoft.com/library/azure/dn894078.aspx#LimitCallRate
[Set usage quota]: https://msdn.microsoft.com/library/azure/dn894078.aspx#SetUsageQuota
