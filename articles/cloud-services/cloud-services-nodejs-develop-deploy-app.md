---
title: "Úvodní příručka k prostředí Node.js | Dokumentace Microsoftu"
description: "Naučte se vytvořit jednoduchou webovou aplikaci Node.js a nasadit ji v cloudové službě Azure Cloud Service."
services: cloud-services
documentationcenter: nodejs
author: TomArcher
manager: routlaw
editor: 
ms.assetid: 50951a87-fed4-48e0-bcfa-453b9e50452e
ms.service: cloud-services
ms.workload: tbd
ms.tgt_pltfrm: na
ms.devlang: nodejs
ms.topic: hero-article
ms.date: 08/17/2017
ms.author: tarcher
ms.openlocfilehash: b1e08e79c7fe2acbdb9c17607641612ffa2934ee
ms.sourcegitcommit: 6699c77dcbd5f8a1a2f21fba3d0a0005ac9ed6b7
ms.translationtype: HT
ms.contentlocale: cs-CZ
ms.lasthandoff: 10/11/2017
---
# <a name="build-and-deploy-a-nodejs-application-to-an-azure-cloud-service"></a>Sestavení a nasazení aplikace Node.js ve službě Azure Cloud Service

V tomto návodu se dozvíte, jak vytvořit jednoduchou aplikaci Node.js, běžící v cloudové službě Azure Cloud Service. Cloud Services jsou stavebními bloky škálovatelných cloudových aplikací v systému Azure. Umožňují oddělení, nezávislou správu a škálování front-endových a back-endových komponent vaší aplikace.  Cloud Services poskytují výkonný vyhrazený virtuální počítač, který spolehlivě hostuje jednotlivé role.

Další informace o službách Cloud Services a jejich porovnání se službami Azure Websites a Virtual Machines najdete v tématu [Porovnání webů Azure, služby Cloud Services a služby Virtual Machines].

> [!TIP]
> Chcete si vytvořit jednoduchý web? Pokud váš scénář zahrnuje jen jednoduchý front-endový web, zvažte [Použití jednoduché webové aplikace]. V případě potřeby budete moci snadno upgradovat na Cloud Service, až vaše webová aplikace naroste a vaše požadavky se změní.

V následujícím kurzu si vytvoříte jednoduchou webovou aplikaci, hostovanou v rámci webové role. Přes výpočetní emulátor si budete moci svou aplikaci lokálně otestovat a pak ji přes nástroje příkazového řádku PowerShellu nasadit.

Jedná se o jednoduchou aplikaci "hello world":

![A web browser displaying the Hello World web page][A web browser displaying the Hello World web page]

## <a name="prerequisites"></a>Požadavky
> [!NOTE]
> Tento kurz používá prostředí Azure PowerShell, které vyžaduje systém Windows.

* Nainstalujte a nakonfigurujte [Azure Powershell].
* Stáhněte a nainstalujte sadu [Azure SDK pro .NET 2.7]. V nastavení instalace vyberte:
  * MicrosoftAzureAuthoringTools
  * MicrosoftAzureComputeEmulator

## <a name="create-an-azure-cloud-service-project"></a>Vytvoření projektu Azure Cloud Service
Proveďte následující kroky, a vytvořte tak nový projekt Azure Cloud Service a vygenerujte základní uživatelské rozhraní Node.js:

1. Jako správce spusťte **Windows PowerShell** – v **nabídce Start** nebo na **obrazovce Start** vyhledejte **Windows PowerShell**.
2. Proveďte [připojení PowerShellu] ke svému předplatnému.
3. Zadejte následující rutiny PowerShellu, a vytvořte tak projekt.

        New-AzureServiceProject helloworld

    ![The result of the New-AzureService helloworld command][The result of the New-AzureService helloworld command]

    Rutina **New-AzureServiceProject** generuje základní strukturu pro publikování aplikace Node.js na službě Cloud Service. Obsahuje konfigurační soubory, které jsou nezbytné pro publikování v systému Azure. Rutina také změní pracovní adresář na adresář pro službu.

    Rutina vytvoří následující soubory:

   * **ServiceConfiguration.Cloud.cscfg**, **ServiceConfiguration.Local.cscfg** a **ServiceDefinition.csdef**: soubory specifické pro Azure, které jsou zapotřebí pro publikování aplikace. Další informace najdete v tématu [Přehled vytváření hostované služby pro Azure].
   * **deploymentSettings.json**: uloží místní nastavení, které používají rutiny Azure PowerShellu sloužící k nasazení.
4. Zadejte následující příkaz pro přidání nové webové role:

       Add-AzureNodeWebRole

   ![The output of the Add-AzureNodeWebRole command][The output of the Add-AzureNodeWebRole command]

   Rutina **Add-AzureNodeWebRole** vytvoří základní aplikaci Node.js. Také upraví soubory **.csfg** a **.csdef** pro přidání konfiguračních údajů pro novou roli.

   > [!NOTE]
   > Pokud nezadáte název role, použije se výchozí název. Název můžete zadat jako první parametr rutiny: `Add-AzureNodeWebRole MyRole`

Aplikace Node.js je definována v souboru **server.js**, který je umístěn v adresáři pro webovou roli (ve výchozím nastavení **WebRole1**). Zde je kód:

    var http = require('http');
    var port = process.env.port || 1337;
    http.createServer(function (req, res) {
        res.writeHead(200, { 'Content-Type': 'text/plain' });
        res.end('Hello World\n');
    }).listen(port);

Tento kód je v podstatě stejný jako u příkladu "Hello World" na webu [nodejs.org] až na to, že používá číslo portu přiřazené cloudovému prostředí.

## <a name="deploy-the-application-to-azure"></a>Nasazení aplikace v Azure

> [!NOTE]
> K dokončení tohoto kurzu potřebujete mít účet Azure. Můžete si [aktivovat výhody předplatitele MSDN](https://azure.microsoft.com/pricing/member-offers/msdn-benefits-details/?WT.mc_id=A85619ABF) nebo si [zaregistrovat bezplatný účet](https://azure.microsoft.com/pricing/free-trial/?WT.mc_id=A85619ABF).

### <a name="download-the-azure-publishing-settings"></a>Stažení nastavení publikování v systému Azure
Než aplikaci nasadíte v systému Azure, musíte si nejdřív stáhnout nastavení publikování pro své předplatné Azure.

1. Spusťte následující rutiny Azure PowerShellu:

       Get-AzurePublishSettingsFile

   Tím ve svém prohlížeči přejdete na stránku, odkud můžete stáhnout nastavení publikování. Můžete být vyzváni k přihlášení pomocí účtu Microsoft Account. Pokud k tomu dojde, použijte účet spojený s předplatným Azure.

   Soubor se staženým profilem uložte do umístění, kam se snadno dostanete.
2. Spusťte následující rutinu, která importuje stažený profil publikování.

       Import-AzurePublishSettingsFile [path to file]

    > [!NOTE]
    > Po importu nastavení publikování zvažte, zda byste neměli smazat soubor .publishSettings. Obsahuje totiž informace, které by někomu mohly umožnit přístup na váš účet.

### <a name="publish-the-application"></a>Publikování aplikace
Pokud chcete aplikaci publikovat, spusťte následující příkazy:

      $ServiceName = "NodeHelloWorld" + $(Get-Date -Format ('ddhhmm'))
    Publish-AzureServiceProject -ServiceName $ServiceName  -Location "East US" -Launch

* **-ServiceName** určuje název pro nasazení. Název musí být jedinečný, jinak se proces publikování nezdaří. Příkaz **Get-Date** přiřadí k řetězci datum/čas, aby byl název jedinečný.
* **-Location** určuje datové centrum, kde bude aplikace hostována. Pokud chcete zobrazit seznam dostupných datových center, použijte rutinu **Get-AzureLocation**.
* **-Launch** otevře okno prohlížeče a po dokončení nasazení přejde na hostovanou službu.

Po úspěšném publikování uvidíte odpověď podobnou této:

![The output of the Publish-AzureService command][The output of the Publish-AzureService command]

> [!NOTE]
> Při prvním publikování může trvat několik minut, než se aplikace nasadí a bude k dispozici.

Po dokončení nasazení se otevře okno prohlížeče a zobrazí stránku cloudové služby.

![A browser window displaying the hello world page; the URL indicates the page is hosted on Azure.][A browser window displaying the hello world page; the URL indicates the page is hosted on Azure.]

Aplikace je nyní spuštěna v systému Azure.

Rutina **Publish-AzureServiceProject** provede následující kroky:

1. Vytvoří balíček pro nasazení. Tento balíček obsahuje všechny soubory ve složce vaší aplikace.
2. Vytvoří nový **účet úložiště**, pokud žádný neexistuje. Účet úložiště Azure slouží k ukládání balíčku aplikace během nasazení. Po dokončení nasazení můžete účet úložiště bezpečně smazat.
3. Vytvoří novou **cloudovou službu**, pokud žádná neexistuje. **Cloudová služba** je kontejner, ve kterém je vaše aplikace hostována, když ji nasadíte v systému Azure. Další informace najdete v tématu [Přehled vytváření hostované služby pro Azure].
4. Publikuje balíček pro nasazení v systému Azure.

## <a name="stopping-and-deleting-your-application"></a>Zastavení a odstranění vaší aplikace
Může se stát, že po nasazení budete chtít aplikaci zastavit a vyhnout se tak dalším poplatkům. Azure účtuje poplatky za instance webových rolí podle času (v hodinách), který na serveru spotřebují. Čas serveru se spotřebovává, jakmile je vaše aplikace nasazena, i když jsou instance zrovna zastaveny a neběží.

1. V okně prostředí Windows PowerShell pomocí následující rutiny ukončete nasazení služby vytvořené v předchozí části:

       Stop-AzureService

   Zastavování služby může trvat několik minut. Až bude služba zastavená, obdržíte zprávu s oznámením, že se tak stalo.

   ![The status of the Stop-AzureService command][The status of the Stop-AzureService command]
2. Pokud chcete službu odstranit, zavolejte následující rutinu:

       Remove-AzureService

   Po zobrazení výzvy zadejte **Y**, a službu tak odstraňte.

   Odstraňování služby může trvat několik minut. Po odstranění služby obdržíte zprávu s oznámením, že se tak stalo.

   ![The status of the Remove-AzureService command][The status of the Remove-AzureService command]

   > [!NOTE]
   > Odstraněním služby nedojde k odstranění účtu úložiště, který byl vytvořen při prvním publikování služby. Budou vám tedy i nadále účtovány poplatky za využívání úložiště. Pokud se úložiště nepoužívá pro nic jiného, můžete je odstranit.

## <a name="next-steps"></a>Další kroky
Další informace najdete ve [Středisku pro vývojáře Node.js].

<!-- URL List -->

[Porovnání webů Azure, služby Cloud Services a služby Virtual Machines]: ../app-service/choose-web-site-cloud-service-vm.md
[Použití jednoduché webové aplikace]: ../app-service/app-service-web-get-started-nodejs.md
[Azure Powershell]: /powershell/azureps-cmdlets-docs
[Azure SDK pro .NET 2.7]: http://www.microsoft.com/en-us/download/details.aspx?id=48178
[připojení PowerShellu]: /powershell/azureps-cmdlets-docs#step-3-connect
[nodejs.org]: http://nodejs.org/
[Přehled vytváření hostované služby pro Azure]: https://azure.microsoft.com/documentation/services/cloud-services/
[Středisku pro vývojáře Node.js]: https://azure.microsoft.com/develop/nodejs/

<!-- IMG List -->

[The result of the New-AzureService helloworld command]: ./media/cloud-services-nodejs-develop-deploy-app/node9.png
[The output of the Add-AzureNodeWebRole command]: ./media/cloud-services-nodejs-develop-deploy-app/node11.png
[A web browser displaying the Hello World web page]: ./media/cloud-services-nodejs-develop-deploy-app/node14.png
[The output of the Publish-AzureService command]: ./media/cloud-services-nodejs-develop-deploy-app/node19.png
[A browser window displaying the hello world page; the URL indicates the page is hosted on Azure.]: ./media/cloud-services-nodejs-develop-deploy-app/node21.png
[The status of the Stop-AzureService command]: ./media/cloud-services-nodejs-develop-deploy-app/node48.png
[The status of the Remove-AzureService command]: ./media/cloud-services-nodejs-develop-deploy-app/node49.png
