---
title: "Horké, studené a archivní úložiště Azure pro objekty blob | Dokumentace Microsoftu"
description: "Horké, studené a archivní úložiště pro účty Azure Blob Storage."
services: storage
documentationcenter: 
author: michaelhauss
manager: vamshik
editor: tysonn
ms.assetid: eb33ed4f-1b17-4fd6-82e2-8d5372800eef
ms.service: storage
ms.workload: storage
ms.tgt_pltfrm: na
ms.devlang: na
ms.topic: get-started-article
ms.date: 06/05/2017
ms.author: mihauss
ms.openlocfilehash: 544b11d74a926fe62b8ceca51570ce9d2ee7e6e7
ms.sourcegitcommit: 6699c77dcbd5f8a1a2f21fba3d0a0005ac9ed6b7
ms.translationtype: HT
ms.contentlocale: cs-CZ
ms.lasthandoff: 10/11/2017
---
# <a name="azure-blob-storage-hot-cool-and-archive-preview-storage-tiers"></a>Azure Blob Storage: Horká, studená a archivní (Preview) vrstva úložiště

## <a name="overview"></a>Přehled

Azure Storage nabízí tři vrstvy úložiště pro ukládání objektů blob, abyste mohli data ukládat co nejhospodárněji – to znamená podle toho, jak je používáte. **Úroveň horkého úložiště** Azure je optimalizovaná pro ukládání dat, která se využívají často. **Studená vrstva úložiště** Azure je optimalizovaná pro ukládání dat, která se nevyužívají často a ukládají se nejméně na měsíc. [Archivní vrstva úložiště (Preview)](https://azure.microsoft.com/blog/announcing-the-public-preview-of-azure-archive-blob-storage-and-blob-level-tiering) je optimalizovaná pro ukládání zřídka využívaných dat, která se ukládají nejméně na šest měsíců a vyžadují flexibilní latenci (v řádu hodin). *Archivní* vrstvu úložiště je možné používat jenom na úrovni objektů blob, a ne pro celý účet úložiště. U dat ve studeném úložišti se toleruje horší dostupnost, ale přesto se u nich vyžaduje vysoká odolnost a podobná přístupová a přenosová rychlost jako u horkých dat. U studených a archivních dat jsou poplatky za uložení výrazně levnější, ovšem za cenu mírně horší dostupnosti a vyšších nákladů na přístup.

Data uložená v cloudu dnes narůstají exponenciální rychlostí. Pokud chcete náklady na rozšiřující se úložiště udržet pod kontrolou, je vhodné uspořádat data podle vlastností, jako je četnost přístupu a plánovaná doba uchování. Data uložená v cloudu se liší tím, jak se generují, zpracovávají a jak se k nim přistupuje po celou dobu jejich životnosti. Některá data se během svojí existence využívají nebo mění často. Některá data se používají často v rané fázi svého životního cyklu, ale s tím jak stárnou, přístup k nim výrazně klesá. Některá data se po uložení v cloudu využívají zřídka, pokud vůbec někdy.

Pro každý z těchto scénářů přístupu k datům je vhodná jiná vrstva úložiště, která je optimalizovaná pro určitý vzor přístupu. Se zavedením horké, studené a archivní vrstvy úložiště služba Azure Blob Storage vychází vstříc potřebě různých vrstvách úložiště s odlišnými cenovými modely.

## <a name="blob-storage-accounts"></a>Účty úložiště Blob

**Účty úložiště Blob** jsou účty specializovaného úložiště pro ukládání nestrukturovaných dat jako blobů (objektů) v úložišti Azure Storage. U účtů Blob Storage si teď můžete vybrat mezi horkou a studenou vrstvou úložiště na úrovni účtu, nebo mezi horkou, studenou a archivní vrstvou na úrovni objektu blob, a to v závislosti na vzorech přístupu. Ukládejte zřídka využívaná studená data s nejnižšími náklady na úložiště a méně často využívaná studená data s nižšími náklady na úložiště než horká. Nejčastěji používaná horká data ukládejte s nejnižšími náklady na přístup. Účty Blob Storage jsou podobné účtům úložiště pro obecné účely a mají stejně vysokou odolnost, dostupnost, škálovatelnost a výkonnost, a navíc mají 100% konzistentnost rozhraní API pro objekty blob bloků a doplňovací objekty blob.

> [!NOTE]
> Účty úložiště Blob podporují pouze objekty blob bloku a doplňovací objekty blob, nepodporují objekty blob stránky.

Účty služby Blob Storage zpřístupňují atribut **Úroveň přístupu**, který umožňuje označit vrstvu úložiště jako **horkou** nebo **studenou** podle toho, jaká data se do účtu ukládají. Pokud začnete k datům přistupovat jinak často, můžete mezi úrovněmi úložiště kdykoliv přepnout. Archivní vrstva (Preview) je možné uplatnit jenom na úrovni objektů blob.

> [!NOTE]
> Se změnou úrovně úložiště můžou být spojeny další poplatky. Další informace najdete v části [Ceny a fakturace](#pricing-and-billing).

### <a name="hot-access-tier"></a>Horká vrstva přístupu

Na úrovni horkého úložiště můžete mít třeba tyhle typy dat:

* Data, která se aktivně používají nebo se k nim očekává častý aktivní přístup (čtení a zápis).
* Data, která jsou určená ke zpracování a eventuální migraci na úroveň studeného úložiště.

### <a name="cool-access-tier"></a>Studená vrstva přístupu

Studená úroveň úložiště se hodí například pro tahle data:

* Krátkodobé zálohování a datové sady pro zotavení po havárii.
* Starší obsah a média, které se již nezobrazují často, ale které by však měly být na vyžádání okamžitě dostupné.
* Velké datové sady, které je potřeba levně uložit, zatímco se shromažďují další data pro budoucí zpracování. (*Příklady:* Dlouhodobé uložení vědeckých dat, nezpracovaná telemetrická data z výrobního závodu.)

### <a name="archive-access-tier-preview"></a>Archivní vrstva přístupu (Preview)

[Archivní úložiště](https://azure.microsoft.com/blog/announcing-the-public-preview-of-azure-archive-blob-storage-and-blob-level-tiering) má nejnižší náklady na úložiště a v porovnání s horkým a studeným úložištěm vyšší náklady na načtení dat.

Když je objekt blob v archivním úložišti, nejde ho přečíst, zkopírovat, přepsat ani změnit. Není také možné pořizovat snímky objektů blob v archivním úložišti. Můžete ale využívat stávající operace k odstranění, vytvoření seznamu nebo získání vlastností/metadat objektu blob nebo ke změně jeho vrstvy. Pokud chcete načíst data v archivním úložišti, musíte nejdřív změnit vrstvu příslušného objektu blob na studenou nebo horkou. Tento proces se označuje jako dosazování a jeho dokončení může u objektů blob menších než 50 GB trvat až 15 hodin. Další čas nutný pro větší objekty blob závisí na omezení jejich propustnosti.

Během dosazování můžete zkontrolovat vlastnost stavu archivu objektu blob a ověřit, jestli se vrstva změnila. V závislosti na cílové vrstvě má tento stav hodnotu rehydrate-pending-to-hot nebo rehydrate-pending-to-cool. Po dokončení se vlastnost stavu archivu objektu blob odebere a vlastnost Vrstva přístupu odpovídá horké nebo studené vrstvě.  

Archivní vrstva úložiště se hodí například pro tyto scénáře použití:

* Dlouhodobé zálohy, archivace a datové sady pro zotavení po havárii
* Původní (hrubá, nezpracovaná) data, která je potřeba zachovat i po jejich zpracování do konečné, použitelné podoby. (*Příklad:* Původní multimediální záznamy po překódování do jiných formátů.)
* Data pro soulad a archivaci, které je potřeba uchovat po dlouhou dobu a téměř se k nim nepřistupuje. (*Příklady:*  Záznamy z bezpečnostních kamer, staré rentgenové snímky / snímky magnetické rezonance pro zdravotnická zařízení, zvukové záznamy a přepisy zákaznických hovorů pro finanční služby.)

### <a name="recommendations"></a>Doporučení

Další informace o účtech úložiště najdete v tématu [Účty Azure Storage](../common/storage-create-storage-account.md?toc=%2fazure%2fstorage%2fblobs%2ftoc.json).

Pro aplikace, které potřebují jen úložiště objektů blob bloku a doplňovacích objektů blob doporučujeme použít účty úložiště Blob a využít tak výhody specializovaného cenového modelu úložiště děleného na úrovně. Uvědomujeme si, že za určitých okolností to nemusí být možné, protože někdy stačí použít účty úložiště pro obecné účely, třeba v těchto situacích:

* Potřebujete používat tabulky, fronty nebo soubory a chcete mít objekty blob uložené ve stejném účtu úložiště. Všimněte si, že kromě stejných sdílených klíčů nemá jejich uložení ve stejném účtu žádnou jinou technickou výhodu.

* Stejně budete muset použít model nasazení Classic. Účty úložiště Blob jsou dostupné jen přes model nasazení Azure Resource Manager.

* Potřebujete použít objekty blob stránky. Účty úložiště Blob nepodporují objekty blob stránky. Pokud nemáte nějaký zvláštní nebo konkrétní důvod používat objekty blob stránky, obvykle doporučujeme používat objekty blob bloku.

* Používáte verzi rozhraní [Storage Services REST API](https://msdn.microsoft.com/library/azure/dd894041.aspx), která je starší než 14.2.2014, nebo klientskou knihovnu verze nižší než 4.x a nemůžete svoji aplikaci upgradovat.

> [!NOTE]
> Účty Blob Storage jsou aktuálně podporované ve všech oblastech Azure.
 

## <a name="blob-level-tiering-feature-preview"></a>Funkce výběru vrstvy na úrovni objektů blob (Preview)

Výběr vrstvy na úrovni objektů blob momentálně umožňuje změnit vrstvu dat na úrovni objektu pomocí jediné operace s názvem [Set Blob Tier](/rest/api/storageservices/set-blob-tier). Současně se změnou vzorů využití můžete pro objekt blob snadno změnit vrstvu přístupu (studená, horká nebo archivní) a nemusíte přitom přesouvat data mezi účty. Všechny změny vrstvy se provádějí okamžitě při dosazování objektu blob z archivu. V rámci jednoho účtu mohou současně existovat objekty blob ve všech třech vrstvách úložiště. Každý objekt blob, který nemá explicitně přiřazenou vrstvu, zdědí nastavení vrstvy přístupu z účtu.

Pokud chcete tyto funkce využít ve verzi Preview, postupujte podle pokynů v [oznámení blogu věnovaném archivní vrstvě a výběru vrstev na úrovni objektů blob](https://azure.microsoft.com/blog/announcing-the-public-preview-of-azure-archive-blob-storage-and-blob-level-tiering).

Dále jsou uvedená některá omezení, která platí pro výběr vrstvy na úrovni objektů blob ve verzi Preview:

* Archivní úložiště podporují jenom nové účty Blob Storage vytvořené v oblasti USA – východ 2 po úspěšné registraci ve verzi Preview.

* Výběr vrstvy na úrovni objektů blob podporují jenom nové účty Blob Storage vytvořené ve veřejných oblastech po úspěšné registraci ve verzi Preview.

* Výběr vrstvy na úrovni objektů blob a archivní úložiště podporují jenom úložiště [LRS] (../common/storage-redundancy.md?toc=%2fazure%2fstorage%2fblobs%2ftoc.json#locally-redundant-storage). [GRS](../common/storage-redundancy.md?toc=%2fazure%2fstorage%2fblobs%2ftoc.json#geo-redundant-storage) a [RA-GRS](../common/storage-redundancy.md?toc=%2fazure%2fstorage%2fblobs%2ftoc.json#read-access-geo-redundant-storage) budou podporované v budoucnu.

* U objektu blob se snímky nejde změnit vrstvu.

* Objekty blob v archivním úložišti nejde kopírovat a není možné z nich vytvořit snímky.

## <a name="comparison-of-the-storage-tiers"></a>Srovnání vrstev úložiště

V následující tabulce najdete porovnání studené a horké vrstvy úložiště. Archivní vrstva na úrovni objektů blob je ve verzi Preview, proto pro ni nejsou dostupné žádné smlouvy SLA.

| | **Horká vrstva úložiště** | **Studená vrstva úložiště** |
| ---- | ----- | ----- |
| **Dostupnost** | 99,9 % | 99 % |
| **Dostupnost** <br> **(přístupy pro čtení RA-GRS)**| 99,99 % | 99,9 % |
| **Poplatky za využití** | Vyšší poplatky za úložiště, nižší poplatky za přístup a transakce | Nižší poplatky za úložiště, vyšší poplatky za přístup a transakce |
| **Minimální velikost objektu** | Není k dispozici | Není k dispozici |
| **Minimální doba uložení** | Není k dispozici | Není k dispozici |
| **Latence** <br> **(čas do prvního bajtu)** | milisekundy | milisekundy |
| **Škálovatelnost a cíle výkonnosti** | Stejné jako u účtů úložiště pro obecné účely | Stejné jako u účtů úložiště pro obecné účely |

> [!NOTE]
> Účty úložiště Blob podporují stejnou škálovatelnost a cíle výkonnosti jako účty úložiště pro obecné účely. Další informace najdete v tématu [Škálovatelnost a cíle výkonnosti Azure Storage Scalability](../common/storage-scalability-targets.md?toc=%2fazure%2fstorage%2fblobs%2ftoc.json).


## <a name="pricing-and-billing"></a>Ceny a fakturace
Účty Blob Storage vycházejí z cenového modelu založeného na vrstvách úložiště. Při použití účtu úložiště Blob je potřeba vzít v úvahu tyto fakturační podmínky:

* **Cena za uložení**: Vedle uloženého množství dat se cena za uložení odvíjí také od úrovně úložiště. Na úrovni studeného úložiště je sazba za GB nižší než na horké úrovni.

* **Cena za přístup k datům:** Přístup k datům ve studené vrstvě úložiště je zpoplatněný podle sazby za GB přečtených a zapsaných dat.

* **Cena za transakci**: Na obě úrovně se vztahuje poplatek za jednotlivé transakce. Cena za transakci je však na úrovni studeného úložiště vyšší než na úrovni horkého úložiště.

* **Cena za přenosy dat geografické replikace**: Ta se vztahuje jen na účty s nastavenou geografickou replikací, jako třeba GRS a RA-GRS. Přenos dat geografické replikace je zpoplatněný podle sazby za GB.

* **Cena za odchozí přenosy dat**: Odchozí přenosy dat (dat přenesených směrem z oblasti Azure) jsou zpoplatněné podle využití šířky pásma sazbou za GB, stejně jako je tomu u účtů úložiště pro obecné účely.

* **Změna vrstvy úložiště:** Změna vrstvy ze studené na horkou je za každý přechod zpoplatněna částkou ve výši, která odpovídá přečtení všech dat v aktuálním účtu úložiště. Změna vrstvy úložiště z horké na studenou je naopak bezplatná.

> [!NOTE]
> Další informace o cenovém modelu pro účty Blob Storage najdete na stránce s [cenami za Azure Storage](https://azure.microsoft.com/pricing/details/storage/). Další informace o poplatcích za odchozí přenosy dat najdete na stránce [Podrobné informace o cenách přenosů dat](https://azure.microsoft.com/pricing/details/data-transfers/).

## <a name="quickstart"></a>Rychlý start

V tomto oddílu si předvedeme následující scénáře použití rozhraní Azure Portal:

* Vytvoření účtu úložiště Blob.
* Správa účtu úložiště Blob.

V následujících příkladech nejde nastavit archivní vrstvu přístupu, protože toto nastavení se vztahuje na celý účet úložiště. Nastavení Archiv je možné použít jenom pro konkrétní objekty blob.

### <a name="create-a-blob-storage-account-using-the-azure-portal"></a>Vytvoření účtu úložiště Blob přes web Azure Portal

1. Přihlaste se k webu [Azure Portal](https://portal.azure.com).

2. V nabídce centra vyberte **Nový** > **Data a úložiště** > **Účet úložiště**.

3. Zadejte název účtu úložiště.
   
    Název musí být globálně jedinečný, protože je součástí adresy URL pro přístup k objektům v účtu úložiště.  

4. Jako model nasazení vyberte **Resource Manager**.
   
    Úrovně úložiště lze použít jen s účty úložiště Resource Manageru, proto u nových prostředků doporučujeme tento model nasazení. Další informace najdete v článku [Přehled Azure Resource Manageru](../../azure-resource-manager/resource-group-overview.md).  

5. V rozevíracím seznamu Druh účtu vyberte **Blob Storage**.
   
    Tady vybíráte typ účtu úložiště. Úrovně úložiště nejsou dostupné v úložišti pro obecné účely. Využít je můžete jen s účtem typu Blob Storage.     
   
    Všimněte si, že když tuto možnost vyberete, úroveň výkonu se nastaví na Standardní. V úrovni výkonu Premium nejsou úrovně úložiště dostupné.

6. Vyberte možnost replikace pro účet úložiště: **LRS**, **GRS** nebo **RA-GRS**. Výchozí hodnota je **RA-GRS**.
   
    LRS = místně redundantní úložiště; GRS = geograficky redundantní úložiště (2 oblasti); RA GRS je geograficky redundantní úložiště s oprávněním ke čtení (2 oblasti s oprávněním ke čtení v té druhé).
   
    Další informace o možnostech replikace v Azure Storage najdete v článku [Replikace Azure Storage](../common/storage-redundancy.md?toc=%2fazure%2fstorage%2fblobs%2ftoc.json).

7. Vyberte si úroveň úložiště, která vám vyhovuje: **Úroveň přístupu** nastavte na **Studená** nebo **Horká**. Výchozí hodnota je **Hot**. 

8. Vyberte předplatné, ve kterém chcete vytvořit nový účet úložiště.

9. Zadejte novou skupinu prostředků nebo vyberte existující skupinu prostředků. Další informace o skupinách prostředků najdete v článku [Přehled Azure Resource Manageru](../../azure-resource-manager/resource-group-overview.md).

10. K účtu úložiště přiřaďte oblast.

11. Vytvořte účet úložiště kliknutím na **Vytvořit**.

### <a name="change-the-storage-tier-of-a-blob-storage-account-using-the-azure-portal"></a>Změna úrovně úložiště u účtu úložiště Blob přes web Azure Portal

1. Přihlaste se na web [Azure Portal ](https://portal.azure.com).

2. Klikněte na možnost Všechny prostředky a kliknutím na účet úložiště do účtu přejděte.

3. V okně Nastavení klikněte na **Konfigurace**, odkud můžete zobrazit nebo změnit konfiguraci účtu.

4. Vyberte si vrstvu úložiště, která vám vyhovuje: **Vrstva přístupu** nastavte na **Studená** nebo **Horká**.

5. V horní části okna klikněte na možnost Uložit.

> [!NOTE]
> Se změnou úrovně úložiště můžou být spojeny další poplatky. Další informace najdete v části [Ceny a fakturace](#pricing-and-billing).


## <a name="evaluating-and-migrating-to-blob-storage-accounts"></a>Vyhodnocení služby a migrace na účty úložiště Blob
V tomto oddílu chceme uživatelům pomoci s pohodlným přechodem k účtům úložiště Blob. Jako uživatel stojíte před jednou z těchto dvou možností:

* Máte účet úložiště pro obecné účely a chcete vyhodnotit přechod k účtu úložiště Blob s vhodnou úrovní úložiště.
* Rozhodli jste se používat účet úložiště Blob, nebo už ho dokonce máte, a chcete vyhodnotit, jestli si vybrat horkou nebo studenou úroveň.

V obou případech je nejdřív na místě odhadnout cenu ukládání a přístupu k datům uloženým na účtu úložiště Blob a srovnat ji s aktuálními náklady.

## <a name="evaluating-blob-storage-account-tiers"></a>Vyhodnocení úrovní účtu úložiště Blob

Abyste stanovili přibližnou cenu za ukládání a přístup k datům uloženým v účtu Blob Storage, musíte vyhodnotit, jak v současné době k datům přistupujete, nebo odhadnout, jak k nim přistupovat budete. Celkově vzato potřebujete vědět:

* Spotřebu úložiště – Kolik dat ukládáte a jak se toto množství měsíc od měsíce mění?

* Vzorec přistupování k úložišti – Kolik dat se na účtu čte a zapisuje (včetně nových dat)? Ke kolika transakcím dochází při přístupu k datům a o jaké transakce se jedná?

## <a name="monitoring-existing-storage-accounts"></a>Monitorování existujících účtů úložiště

K monitorování existujících účtů úložiště a sesbírání dat můžete využít službu Azure Storage Analytics, která aktivitu zaprotokoluje a na účtu úložiště naměří potřebné údaje. Služba Storage Analytics může naměřená data, včetně souhrnné statistiky transakcí a dat o kapacitě požadavků na službu Blob Storage, ukládat jak pro účty úložiště pro obecné účely, tak pro účty úložiště Blob. Tato data se ukládají do známých tabulek na tom samém účtu úložiště.

Další podrobnosti najdete na stránkách věnovaných [metrikám Storage Analytics](https://msdn.microsoft.com/library/azure/hh343258.aspx) a [tabulkovému schématu metrik Storage Analytics](https://msdn.microsoft.com/library/azure/hh343264.aspx).

> [!NOTE]
> Účet úložiště Blob zpřístupňuje koncový bod tabulkové služby jenom pro účely ukládání a zpřístupnění dat naměřených tomuto účtu.

Pokud chcete monitorovat spotřebu služby Blob Storage, je potřeba povolit kapacitní metriky.
Když tuto funkci zapnete, data o kapacitě služby Blob pro daný účet úložiště se budou denně zaznamenávat jako zápisy do tabulky *$MetricsCapacityBlob* v rámci stejného účtu úložiště.

Aby bylo možné pro službu Blob Storage monitorovat vzor přístupu k datům, je potřeba povolit hodinovou metriku transakcí na úrovni API. Když tuto funkci zapnete, data o transakcích API se budou každou hodinu shromažďovat a zaznamenávat jako zápisy do tabulky *$MetricsHourPrimaryTransactionsBlob* v rámci stejného účtu úložiště. Při použití účtů úložiště RA-GRS zaznamenává tabulka *$MetricsHourSecondaryTransactionsBlob* transakce do sekundárního koncového bodu.

> [!NOTE]
> Pokud máte účet úložiště pro obecné účely, ve kterém jsou uložené objekty blob stránek a disky virtuálních počítačů vedle dat doplňovacích objektů blob, odhad tímto postupem provést nepůjde. A to proto, že nebude možné rozlišit, která naměřená kapacita a transakce patří jenom k objektům blob bloku nebo jenom k doplňovacím objektům blob, které je možné migrovat do účtu Blob Storage.

Pokud chcete dobře odhadnout spotřebu dat a přístup k nim, doporučujeme pro měření dat vybrat takovou dobu uchování, která dobře vystihuje pravidelné používání, a potom údaje extrapolovat. Můžete například měřená data uchovávat po sedm dní, sesbírat jednou za týden a analyzovat je na konci měsíce. Nebo změřte a nasbírejte data za posledních 30 dní a na konci 30denního období je analyzujte.

Podrobnosti o povolení, shromažďování a zobrazování dat metrik najdete v tématu [Povolení metrik Azure Storage a zobrazení dat metrik](../common/storage-enable-and-view-metrics.md?toc=%2fazure%2fstorage%2fblobs%2ftoc.json).

> [!NOTE]
> Uložení, zobrazování a stahování analyzovaných data se účtuje stejně jako běžná uživatelská data.

### <a name="utilizing-usage-metrics-to-estimate-costs"></a>Odhadnutí nákladů s pomocí naměřených údajů o využití

### <a name="storage-costs"></a>Cena za uložení

Poslední položka v tabulce kapacitní metriky *$MetricsCapacityBlob* s klíčem řádku *data* zobrazuje kapacitu úložiště spotřebovanou uživatelskými daty. Poslední položka v tabulce kapacitní metriky *$MetricsCapacityBlob* s klíčem řádku *analytics* zobrazuje kapacitu úložiště spotřebovanou protokoly analýzy.

Celková kapacita spotřebovaná uživatelskými daty a protokoly analýzy (pokud jsou povoleny) se potom dají použít k odhadu nákladů za uložení dat v účtu úložiště. Stejnou metodu lze použít taky pro odhad nákladů za uložení blob bloků a doplňujících objektů blob v účtech úložiště pro obecné účely.

### <a name="transaction-costs"></a>Cena za transakce

Součet *TotalBillableRequests* všech položek rozhraní API v tabulce metrik transakcí udává celkový počet transakcí daného rozhraní API. *Například* celkový počet transakcí *GetBlob* v daném časovém období se dá vypočítat jako celkový součet fakturovatelných požadavků všech položek s klíčem řádku *user;GetBlob*.

Pokud chcete pro účet Blob Storage odhadnout náklady za transakce, je potřeba rozdělit transakce do tří skupin, protože se cenově liší.

* Transakce zápisu jako *PutBlob*, *PutBlock*, *PutBlockList*, *AppendBlock*, *ListBlobs*, *ListContainers*, *CreateContainer*, *SnapshotBlob* a *CopyBlob*.
* Transakce odstranění jako *DeleteBlob* a *DeleteContainer*.
* Veškeré ostatní transakce.

Pokud chcete odhadnout náklady za transakce v účtu úložiště pro obecné účely, je potřeba započítat všechny transakce bez ohledu na operaci či rozhraní API.

### <a name="data-access-and-geo-replication-data-transfer-costs"></a>Přístup k datům a cena za přenos dat – geografická replikace

Analýza úložiště sice k účtu úložiště nevypíše množství přečtených a zapsaných dat, toto množství lze ale zhruba odhadnout z tabulky metriky transakcí. Součet *TotalBillableRequests* všech položek rozhraní API v tabulce metrik transakcí udává celkové množství příchozích dat k tomuto rozhraní API v bajtech. Podobně součet *TotalEgress* udává celkové množství odchozích dat v bajtech.

Pokud chcete pro účet Blob Storage odhadnout náklady za přístup k datům, je potřeba transakce rozdělit do dvou skupin. 

* Množství dat načtených z účtu úložiště lze odhadnout ze součtu *TotalEgress* především u operací *GetBlob* a *CopyBlob*.

* Množství dat zapsaných do účtu úložiště lze odhadnout ze součtu *TotalIngress* především u operací *PutBlob*, *PutBlock*, *CopyBlob* a *AppendBlock*.

Také cena za přenos geograficky replikovaných dat účtů Blob Storage se v případě účtu úložiště typu GRS nebo RA-GRS dá vypočítat pomocí toho, že odhadnete množství zapsaných dat.

> [!NOTE]
> Podrobnější příklad výpočtu ceny za využívání horké či studené vrstvy úložiště najdete v odpovědi na často kladenou otázku *Co jsou horká a studená vrstva přístupu a jak určit, která z nich se má použít?* na stránce [Ceny za Azure Storage](https://azure.microsoft.com/pricing/details/storage/).
 
## <a name="migrating-existing-data"></a>Migrace existujících dat

Účet úložiště Blob se specializuje pouze na ukládání objektů blob bloku a doplňovacích objektů blob. Existující účty úložiště pro obecné účely, ve kterých můžete ukládat tabulky, fronty, soubory a disky i objekty blob, se nedají převést na účty Blob Storage. Pokud chcete využívat vrstvy úložiště, budete muset vytvořit nové účty Blob Storage a existující data migrovat do těchto nových účtů.

Následující metody můžete použít pro migraci existujících dat do účtů úložiště Blob z místních úložných zařízení, z cloudového úložiště jiných poskytovatelů nebo z existujícího účtu úložiště Azure pro obecné účely:

### <a name="azcopy"></a>AzCopy

AzCopy je nástroj Windows, který se spouští z příkazového řádku a který je určený pro vysoce výkonné kopírování dat do Azure Storage a z Azure Storage. Pomocí nástroje AzCopy můžete kopírovat data do svého účtu úložiště Blob z existujících účtů úložiště pro obecné účely nebo ukládat data z lokálních úložných zařízení do svého účtu úložiště Blob.

Další informace najdete v tématu [Přenos dat pomocí nástroje příkazového řádku AzCopy](../common/storage-use-azcopy.md?toc=%2fazure%2fstorage%2fblobs%2ftoc.json).

### <a name="data-movement-library"></a>Knihovna pro přesun dat

Knihovna pro přesun dat v Azure Storage pro .NET je založená na platformě pro přesun základních dat, kterou využívá nástroj AzCopy. Knihovna je určená pro vysoce výkonné, spolehlivé a snadné operace přenosu dat, podobně jako AzCopy. Díky tomu můžete naplno využívat výhody funkcí AzCopy ve svojí aplikaci nativně, bez nutnosti spouštět a sledovat externí instance nástroje AzCopy.

Další informace najdete v tématu [Knihovna pro přesun dat v Azure Storage pro .Net](https://github.com/Azure/azure-storage-net-data-movement).

### <a name="rest-api-or-client-library"></a>Rozhraní REST API nebo klientská knihovna

Pomocí některé z knihoven klienta Azure nebo rozhraní REST API služeb úložiště Azure můžete vytvořit vlastní aplikaci pro migraci dat do účtu úložiště Blob. Azure Storage poskytuje množství knihoven klienta pro různé jazyky a platformy, jako například .NET, Java, C++, Node.JS, PHP, Ruby nebo Python. Knihovny klienta nabízí pokročilé možnosti a funkce, jako je například logika opakovaných pokusů, protokolování a paralelní ukládání. Můžete také psát aplikace přímo na rozhraní REST API, které může zavolat jakýkoli jazyk schopný vytvářet požadavky přes HTTP/HTTPS.

Další informace najdete v tématu [Začínáme s úložištěm Azure Blob](storage-dotnet-how-to-use-blobs.md).

> [!NOTE]
> Objekty blob šifrované na straně klienta ukládají metadata šifrování uložená s objektem blob. Je absolutně nezbytné, aby každý použitý mechanizmus kopírování zajistil, aby zůstala zachovaná metadata objektu blob, především metadata šifrování. Pokud objekty blob zkopírujete bez těchto metadat, obsah objektu blob bude nenávratně ztracený. Podrobnější informace o šifrování metadat najdete v článku o [Azure Storage a šifrování na straně klienta](../common/storage-client-side-encryption.md?toc=%2fazure%2fstorage%2fblobs%2ftoc.json).
 
## <a name="faq"></a>Nejčastější dotazy

1. **Jsou existující účty úložiště stále dostupné?**
   
    Ano, existující účty úložiště jsou stále dostupné a jejich funkce ani cena se nemění.  Není u nich možné vybrat úroveň úložiště a tato možnost nebude ani v budoucnosti.

2. **Proč a kdy bych měl/a začít používat účty úložiště Blob?**
   
    Účty úložiště Blob se specializují na ukládání objektů blob a umožňují nám zavádět nové funkce pro objekty blob. Výhledově se pro ukládání objektů blob budou doporučovat účty úložiště Blob, protože budou mít funkce hierarchie a úrovní úložiště podle typu účtu. Kdy budete chtít migrovat ale záleží na vás a vašich obchodních potřebách.

3. **Můžu převést svůj existující účet úložiště na účet úložiště Blob?**
   
    Ne. Účet Blob Storage je jiný druh účtu úložiště. Budete si muset vytvořit nový a do něj pak migrovat existující data, jak jsme vysvětlili dříve.

4. **Můžu na jednom účtu ukládat objekty do obou úrovní úložiště?**
   
    Atribut *Vrstva přístupu* indikuje vrstvu úložiště nastavenou na úrovni účtu vztahuje se na všechny objekty v tomto účtu. Funkce výběru vrstvy na úrovni objektů blob (Preview) vám ale umožní nastavit vrstvu přístupu u konkrétních objektů blob, která přepíše nastavení vrstvy přístupu v účtu. 

5. **Můžu účtu úložiště Blob změnit úroveň úložiště?**
   
    Ano. Vrstvu úložiště můžete změnit nastavením atributu *Vrstva přístupu* v účtu úložiště. Změna vrstvy úložiště se projeví u všech objektů uložených v tomto účtu. Vrstvy úložiště můžete z horké na studenou změnit bezplatně, ale změna ze studené na horkou je zpoplatněna částkou, která odpovídá přečtení všech dat v účtu podle platné sazby za GB.

6. **Jak často můžu účtu úložiště Blob změnit úroveň úložiště?**
   
    Možnost měnit vrstvu úložiště v tomto směru neomezujeme, ale vezměte na vědomí, že změna vrstvy úložiště ze studené na horkou s sebou může nést značné náklady. Nedoporučujeme měnit úroveň úložiště často.

7. **Budou se objekty blob ve studené vrstvě úložiště chovat jinak než objekty blob v horké vrstvě úložiště?**
   
    Objekty blob v horké úrovni úložiště mají stejnou latenci jako objekty blob v účtech úložiště pro obecné účely. Objekty blob ve studené úrovni úložiště mají podobnou latenci (v řádech milisekund) jako objekty blob v účtech úložiště pro obecné účely.
   
    Objekty blob ve studené vrstvě úložiště budou mít trochu nižší úroveň dostupnosti služeb (SLA) než objekty blob uložené v horké vrstvě úložiště. Další informace najdete v tématu [SLA pro úložiště](https://azure.microsoft.com/support/legal/sla/storage).

8. **Můžu do účtů úložiště Blob ukládat objekty blob stránky a disky virtuálních počítačů?**
   
    Účty úložiště Blob podporují pouze objekty blob bloku a doplňovací objekty blob, nepodporují objekty blob stránky. Disky virtuálních počítačů Azure se opírají o objekty blob stránky, proto se účty úložiště Blob nedají použít k uložení disků virtuálních počítačů. Zálohy disků virtuálních počítačů se ale dají do účtu úložiště Blob uložit jako objekty blob bloku.

9. **Musím změnit svoje existující aplikace, aby používaly účty Blob Storage?**
   
    Účty úložiště Blob mají rozhraní API 100% konzistentní s účty úložiště pro obecné účely pro objekty blob bloku a doplňující objekty blob. Pokud aplikace používá objekty blob bloku nebo objekty blob připojení a vy používáte verzi rozhraní [služby úložiště REST API](https://msdn.microsoft.com/library/azure/dd894041.aspx) z 14. 2. 2014 nebo novější, měla by aplikace fungovat. Pokud používáte starší verzi protokolu, budete muset aplikaci aktualizovat, aby používala novou verzi, a mohla tak bez problémů pracovat s oběma typy účtů úložiště. Celkově vždy doporučujeme používat nejnovější verzi bez ohledu na to, který typ účtu úložiště používáte.

10. **Budu muset něco dělat jinak?**
    
    Účty úložiště Blob jsou velmi podobné účtům úložiště pro obecné účely pro ukládání objektů blob bloku a doplňovacích objektů blob a podporují všechny klíčové funkce Azure Storage, včetně vysoké odolnosti a dostupnosti, škálovatelnosti, výkonnosti a zabezpečení. Kromě funkcí a omezení charakteristických pro účty a úrovně úložiště Blob, jak jsme popsali výše, všechno ostatní zůstává při starém.

## <a name="next-steps"></a>Další kroky

### <a name="evaluate-blob-storage-accounts"></a>Posouzení účtů úložiště Blob

[Ověření dostupnosti účtů úložiště Blob v jednotlivých oblastech](https://azure.microsoft.com/regions/#services)

[Zapnutí metrik Azure Storage a vyhodnocení používání aktuálních účtů úložiště](../common/storage-enable-and-view-metrics.md?toc=%2fazure%2fstorage%2fblobs%2ftoc.json)

[Posouzení cen úložiště Blob v jednotlivých oblastech](https://azure.microsoft.com/pricing/details/storage/)

[Posouzení cen přenosu dat](https://azure.microsoft.com/pricing/details/data-transfers/)

### <a name="start-using-blob-storage-accounts"></a>Začátek používání účtů úložiště Blob

[Začínáme s úložištěm Azure Blob](storage-dotnet-how-to-use-blobs.md)

[Přesunutí dat z Azure Storage a do Azure Storage](../common/storage-moving-data.md?toc=%2fazure%2fstorage%2fblobs%2ftoc.json)

[Přenos dat pomocí nástroje příkazového řádku AzCopy](../common/storage-use-azcopy.md?toc=%2fazure%2fstorage%2fblobs%2ftoc.json)

[Procházení a prozkoumání účtů úložiště](http://storageexplorer.com/)