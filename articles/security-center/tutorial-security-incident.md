---
title: "Kurz pro Azure Security Center – Reakce na incidenty zabezpečení | Dokumentace Microsoftu"
description: "Kurz pro Azure Security Center – Reakce na incidenty zabezpečení"
services: security-center
documentationcenter: na
author: YuriDio
manager: mbaldwin
editor: 
ms.assetid: 181e3695-cbb8-4b4e-96e9-c4396754862f
ms.service: security-center
ms.devlang: na
ms.topic: hero-article
ms.tgt_pltfrm: na
ms.workload: na
ms.date: 01/07/2018
ms.author: yurid
ms.custom: mvc
ms.openlocfilehash: b6adf4bec2d9f92ee3cde9c73a03beb5a58c3f3f
ms.sourcegitcommit: 6fb44d6fbce161b26328f863479ef09c5303090f
ms.translationtype: HT
ms.contentlocale: cs-CZ
ms.lasthandoff: 01/10/2018
---
# <a name="tutorial-respond-to-security-incidents"></a>Kurz: Reakce na incidenty zabezpečení
Security Center nepřetržitě analyzuje vaše hybridní cloudové úlohy pomocí pokročilých analytických algoritmů a inteligentního rozpoznávání hrozeb a upozorní vás na škodlivé aktivity. Kromě toho můžete do Security Center integrovat výstrahy z jiných bezpečnostních produktů a služeb a vytvořit vlastní výstrahy na základě definovaných indikátorů nebo zdroje informací. Jakmile je vygenerována výstraha, je pro prozkoumání a nápravu nutná rychlá akce. V tomto kurzu se naučíte, jak:

> [!div class="checklist"]
> * Analyzovat výstrahy zabezpečení
> * Dalším šetřením určit hlavní příčinu a rozsah incidentu zabezpečení
> * Prohledávat data o zabezpečení v rámci vyšetřování

Pokud ještě nemáte předplatné Azure, vytvořte si [bezplatný účet](https://azure.microsoft.com/free/) před tím, než začnete.

## <a name="prerequisites"></a>Požadavky
Chcete-li si vyzkoušet postupy popsané v tomto kurzu, budete potřebovat službu Security Center v cenové úrovni Standard. Službu Security Center v cenové úrovni Standard si můžete zdarma vyzkoušet na 60 dní. Článek Rychlý Start: [Onboarding předplatného Azure na Security Center Standard](security-center-get-started.md) vás provede postupem upgradu na úroveň Standard.

## <a name="triage-security-alerts"></a>Analyzovat výstrahy zabezpečení
Security Center poskytuje jednotné zobrazení všech výstrah zabezpečení. Výstrahy zabezpečení jsou hodnoceny podle závažnosti a je-li to možné, jsou související výstrahy sloučeny do jednoho incidentu zabezpečení. Při analýze výstrah a incidentů byste měli:

- zrušit výstrahy, pro které není nutná žádná další akce, například pokud jde o falešně pozitivní výstrahu,
- zabránit známým útokům, například blokovat síťový provoz ze škodlivé IP adresy,
- určit, které výstrahy vyžadují další zkoumání.


1. V hlavní nabídce služby Security Center vyberte v části **DETEKCE** možnost **Výstrahy zabezpečení**:

  ![Výstrahy zabezpečení](./media/tutorial-security-incident/tutorial-security-incident-fig1.png)  

2. V seznamu výstrah kliknutím na incident zabezpečení, který je kolekcí výstrah, zobrazte další informace o tomto incidentu. Otevře se stránka **Byl zjištěn incident zabezpečení**.

  ![Incident zabezpečení](./media/tutorial-security-incident/tutorial-security-incident-fig2.png)

3. Na této obrazovce uvidíte incident zabezpečení nahoře a pod ním seznam výstrah, které jsou jeho součástí. Klikněte na výstrahu, kterou chcete prošetřit – zobrazí se další informace.

  ![Incident zabezpečení](./media/tutorial-security-incident/tutorial-security-incident-fig3.png)

  Výstrahy mohou být různých typů, další podrobnosti o typech výstrah a možnostech nápravy si přečtěte v článku [Význam výstrah zabezpečení ve službě Azure Security Center](https://docs.microsoft.com/azure/security-center/security-center-alerts-type). U výstrah, které je možné bezpečně zrušit, klikněte pravým tlačítkem na výstrahu a vyberte možnost **Zavřít**:

  ![Výstraha](./media/tutorial-security-incident/tutorial-security-incident-fig4.png)

4. Pokud neznáte hlavní příčinu a rozsah škodlivé aktivity, pokračujte dalším krokem ve vyšetřování.

## <a name="investigate-an-alert-or-incident"></a>Šetření výstrahy nebo incidentu
1. Na stránce **Výstraha zabezpečení** klikněte na tlačítko **Zahájit šetření** (pokud jste už začali, tlačítko se změní na **Pokračovat v šetření**).

  ![Šetření](./media/tutorial-security-incident/tutorial-security-incident-fig5.png)

  Mapa šetření je grafická reprezentace entit, které jsou spojené s touto výstrahou nebo incidentem zabezpečení. Kliknutím na entitu v mapě zobrazíte informace o dané a mapa se rozšíří. Typ entity vybrané v mapě má své vlastnosti zvýrazněné v podokně na pravé straně stránky. Informace dostupné na každé kartě se liší podle vybrané entity. Během procesu šetření projděte všechny relevantní informace, abyste lépe pochopili postup útočníka.

2. Pokud potřebujete další fakta nebo podrobnější zkoumání entit, na které jste narazili během šetření, přejděte k dalšímu kroku.

## <a name="search-data-for-investigation"></a>Vyhledávání dat při šetření

Funkce vyhledávání ve službě Security Center vám pomůže najít další fakta o ohrožených systémech a další podrobnosti o entitách, které jsou součástí šetření.

Vyhledávání se provádí na řídicím panelu **Security Center** – klikněte na **Vyhledávání** v levém navigačním podokně, vyberte pracovní prostor obsahující entity, které chcete hledat, zadejte vyhledávací dotaz a klikněte na tlačítko hledání.

## <a name="clean-up-resources"></a>Vyčištění prostředků
Další rychlé starty a kurzy v této kolekci vycházejí z tohoto rychlého startu. Pokud budete chtít pokračovat v práci s následnými kurzy a rychlými starty, ponechte v provozu úroveň Standard a nechte zapnuté automatické zřizování. Pokud neplánujete pokračovat nebo se chcete vrátit na úroveň Free:

1. Vraťte se do hlavní nabídky služby Security Center a vyberte **Zásady zabezpečení**.
2. Vyberte předplatné nebo zásady, které chcete vrátit na úroveň Free. Otevře se okno **Zásady zabezpečení**.
3. V části **SOUČÁSTI ZÁSAD** vyberte **Cenová úroveň**.
4. Výběrem **Free** změníte předplatné z úrovně Standard na úroveň Free.
5. Vyberte **Uložit**.

Pokud chcete vypnout automatické zřizování:

1. Vraťte se do hlavní nabídky služby Security Center a vyberte **Zásady zabezpečení**.
2. Vyberte předplatné, pro které chcete vypnout automatické zřizování.
3. V části **Zásady zabezpečení – shromažďování dat** výběrem možnosti **Vypnuto** u volby **Onboarding** vypnete automatické zřizování.
4. Vyberte **Uložit**.

>[!NOTE]
> Vypnutím automatického zřizování neodeberete agenta Microsoft Monitoring Agent z virtuálních počítačů Azure, na kterých byl agent zřízen. Vypnutí automatického zřizování omezí sledování zabezpečení pro vaše prostředky.
>

## <a name="next-steps"></a>Další kroky
V tomto kurzu jste se dozvěděli o funkcích služby Security Center, které můžete použít při reakci na incident zabezpečení, například:

> [!div class="checklist"]
> * Incident zabezpečení, který je agregací souvisejících výstrah pro určitý prostředek
> * Mapa šetření, což je grafická reprezentace entit spojených s danou výstrahou nebo incidentem zabezpečení
> * Možnosti vyhledávání, které umožňují najít další fakta o ohrožených systémech

Pokud se o službě Security Center chcete dozvědět víc, pročtěte si článek:

> [!div class="nextstepaction"]
> [Analýza a vyšetřování incidentů](security-center-investigation.md)
