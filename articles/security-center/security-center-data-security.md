---
title: "Zabezpečení dat ve službě Azure Security Center | Dokumentace Microsoftu"
description: "Tento dokument popisuje způsob správy a ochrany dat ve službě Azure Security Center."
services: security-center
documentationcenter: na
author: YuriDio
manager: mbaldwin
editor: 
ms.assetid: 33f2c9f4-21aa-4f0c-9e5e-4cd1223e39d7
ms.service: security-center
ms.devlang: na
ms.topic: hero-article
ms.tgt_pltfrm: na
ms.workload: na
ms.date: 06/12/2017
ms.author: yurid
ms.openlocfilehash: 6f95cf7631664f4630edbbcdadfd1d98105fdb98
ms.sourcegitcommit: 6699c77dcbd5f8a1a2f21fba3d0a0005ac9ed6b7
ms.translationtype: HT
ms.contentlocale: cs-CZ
ms.lasthandoff: 10/11/2017
---
# <a name="azure-security-center-data-security"></a>Zabezpečení dat ve službě Azure Security Center
Služba Azure Security Center pomáhá zákazníkům předcházet hrozbám, detekovat je a reagovat na ně tím, že shromažďuje a zpracovává data související se zabezpečením, včetně informací o konfiguraci, metadat, protokolů událostí, souborů se stavem systému a dalších dat. Společnost Microsoft dodržuje přísné pokyny pro dodržování předpisů a zabezpečení – od psaní kódu po provoz služeb.

Tento článek popisuje způsob správy a ochrany dat ve službě Azure Security Center.

>[!NOTE] 
>Od začátku června 2017 bude Security Center používat ke shromažďování a ukládání dat agenta Microsoft Monitoring Agent. Další informace najdete v článku o [migraci platformy pro Azure Security Center](security-center-platform-migration.md). Informace v tomto článku představují funkce služby Security Center po přechodu na agenta Microsoft Monitoring Agent.
>


## <a name="data-sources"></a>Zdroje dat
Azure Security Center analyzuje data z následujících zdrojů a poskytuje přehled o stavu vašeho zabezpečení, zjišťuje ohrožení zabezpečení a doporučuje způsoby zmírnění rizik a detekuje aktivní hrozby:

- Služby Azure: Využívá informace o konfiguraci služeb Azure, které máte nasazené, tím, že komunikuje s poskytovatelem prostředků pro příslušnou službu.
- Síťový provoz: Využívá vzorkovaná metadata síťového provozu z infrastruktury společnosti Microsoft, jako je třeba zdrojová a cílová IP adresa/port, velikost paketu nebo síťový protokol.
- Partnerská řešení: Využívá výstrahy zabezpečení ze všech integrovaných partnerských řešení, jako jsou třeba brány firewall a antimalwarová řešení. 
- Virtuální počítače a servery: Využívá z vašich virtuálních počítačů konfigurační informace a informace o událostech zabezpečení, jako jsou třeba protokoly událostí a auditů systému Windows, protokoly IIS, zprávy syslog a soubory se stavem systému. Při vytvoření výstrahy Azure Security Center může navíc vygenerovat snímek příslušného disku virtuálního počítače a z tohoto disku extrahovat artefakty související s příslušnou výstrahou (jako je třeba soubor registru) pro účely forenzní analýzy.


## <a name="data-protection"></a>Ochrana dat
**Oddělení dat**: Data se v rámci služby ukládají logicky oddělená pro jednotlivé komponenty. Všechna data jsou označená podle organizace. Toto značení přetrvává v průběhu celého životního cyklu dat a je vyžadováno na každé úrovni služby.

**Přístup k datům**: Aby bylo možné poskytovat doporučení týkající se zabezpečení a prošetřovat potenciální ohrožení zabezpečení, mají pracovníci společnosti Microsoft přístup k informacím shromažďovaným nebo analyzovaným službami Azure, včetně souborů s výpisem stavu systému, událostí vytváření procesů, artefaktům a snímkům disku virtuálního počítače, které mohou neúmyslně obsahovat zákaznická data nebo osobní údaje z vašich virtuálních počítačů. Dodržujeme [Podmínky online služeb společnosti Microsoft a Prohlášení o zásadách ochrany osobních údajů](http://www.microsoftvolumelicensing.com/DocumentSearch.aspx?Mode=3&DocumentTypeId=31), ve kterých je uvedeno, že společnost Microsoft nebude informace o zákaznících používat ani z nich odvozovat další informace pro reklamní nebo podobné obchodní účely. Informace o zákaznících podle potřeby používáme pouze k poskytování služeb Azure a k účelům slučitelným s poskytováním těchto služeb. Všechna práva na informace o zákaznících zůstávají ve vašem vlastnictví.

**Použití dat**: Společnost Microsoft vylepšuje své schopnosti prevence a detekce pomocí schémat a analýzy hrozeb napříč několika klienty. Činíme tak v souladu se závazky k ochraně osobních údajů popsanými v našem [Prohlášení o zásadách ochrany osobních údajů](https://www.microsoft.com/privacystatement/en-us/OnlineServices/Default.aspx).

## <a name="data-location"></a>Umístění dat

**Vaše pracovní prostory:** Pracovní prostor je zadaný pro následující geografie a data shromážděná z vašich virtuálních počítačů Azure, včetně výpisů stavu systému a některých typů dat výstrah, se ukládají v nejbližším pracovním prostoru. 

| Geografie virtuálního počítače                        | Geografie pracovního prostoru |
|-------------------------------|---------------|
| Spojené státy, Brazílie, Kanada | Spojené státy |
| Evropa, Spojené království        | Evropa        |
| Asie a Tichomoří, Japonsko, Indie    | Asie a Tichomoří  |
| Austrálie                     | Austrálie     |

 
Snímky disků virtuálních počítačů se ukládají ve stejném účtu úložiště jako disk virtuálního počítače.
 
Pro virtuální počítače a servery spuštěné v jiných prostředích, například místně, můžete zadat pracovní prostor a oblast, kde se shromážděná data ukládají. 

**Azure Security Center Storage:** Informace o výstrahách zabezpečení, včetně partnerských výstrah, se ukládají místně v závislosti na umístění souvisejícího prostředku Azure, zatímco informace o stavu zabezpečení a doporučení se ukládají centrálně v USA nebo v Evropě, v závislosti na umístění zákazníka.
Azure Security Center shromažďuje dočasné kopie souborů se stavem systému a analyzuje je za účelem detekce stop pokusů o napadení zabezpečení, neúspěšných i úspěšných. Azure Security Center provádí tuto analýzu v rámci stejné geografie jako pracovní prostor a po dokončení analýzy tyto dočasné kopie odstraní.

Artefakty počítačů se ukládají centrálně ve stejné oblasti jako virtuální počítač. 


## <a name="managing-data-collection-from-virtual-machines"></a>Správa shromažďování dat z virtuálních počítačů

Když povolíte službu Security Center v Azure, u každého vašeho předplatného Azure se zapne funkce shromažďování dat. Shromažďování dat pro předplatná můžete zapnout také v části Zásady zabezpečení služby Azure Security Center. Když je funkce shromažďování dat zapnutá, služba Azure Security Center zřídí ve všech stávajících i nově vytvořených podporovaných virtuálních počítačích agenta Microsoft Monitoring Agent. Microsoft Monitoring Agent prohledává různé konfigurace týkající se zabezpečení a zapisuje události do složek [Trasování událostí pro Windows](https://msdn.microsoft.com/library/windows/desktop/bb968803.aspx) (ETW). Operační systém bude kromě toho během chodu počítače shromažďovat události protokolu událostí. Mezi příklady těchto údajů patří: typ a verze operačního systému, protokoly operačního systému (protokoly událostí systému Windows), spuštěné procesy, název počítače, IP adresy, přihlášený uživatel a ID klienta. Microsoft Monitoring Agent načte položky protokolu událostí a trasování ETW a zkopíruje je do vašich pracovní prostorů za účelem analýzy. Microsoft Monitoring Agent také do vašich pracovní prostorů zkopíruje soubory se stavem systému.

Pokud používáte Azure Security Center úrovně Free, můžete pomocí zásad zabezpečení také zakázat shromažďování dat z virtuálních počítačů. Pro předplatná na úrovni Standard se shromažďování dat požaduje. Shromažďování artefaktů a snímků disku virtuálního počítače bude nadále povolené i v případě, že shromažďování dat je zakázané.


## <a name="see-also"></a>Viz také
V tomto dokumentu jste se dozvěděli informace o způsobu správy a ochrany ve službě Azure Security Center. Pokud se o službě Azure Security Center chcete dozvědět víc, pročtěte si tato témata:

* [Průvodce plánováním a provozem služby Azure Security Center](security-center-planning-and-operations-guide.md) – Zjistěte, jak naplánovat a pochopit aspekty návrhu, abyste mohli přejít na Azure Security Center.
* [Sledování stavu zabezpečení v Azure Security Center](security-center-monitoring.md) – Naučte se sledovat stav svých prostředků Azure
* [Správa a zpracování výstrah zabezpečení v Azure Security Center](security-center-managing-and-responding-alerts.md) – Zjistěte, jak spravovat výstrahy zabezpečení a reagovat na ně
* [Sledování partnerských řešení pomocí Azure Security Center](security-center-partner-solutions.md) – Zjistěte, jak pomocí Azure Security Center sledovat stav vašich partnerských řešení.
* [Azure Security Center – nejčastější dotazy](security-center-faq.md) – Přečtěte si nejčastější dotazy o použití této služby
* [Blog o zabezpečení Azure](http://blogs.msdn.com/b/azuresecurity/) – Přečtěte si příspěvky o zabezpečení Azure a dodržování předpisů
