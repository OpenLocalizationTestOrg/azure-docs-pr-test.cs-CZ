---
title: "Shromažďování dat o virtuálních počítačích Azure | Dokumentace Microsoftu"
description: "Zjistěte, jak povolit rozšíření agenta OMS pro virtuální počítače a zapnout shromažďování dat z virtuálních počítačů Azure pomocí Log Analytics."
services: log-analytics
documentationcenter: log-analytics
author: MGoedtel
manager: carmonm
editor: 
ms.assetid: 
ms.service: log-analytics
ms.workload: na
ms.tgt_pltfrm: na
ms.devlang: na
ms.topic: quickstart
ms.date: 01/04/2018
ms.author: magoedte
ms.custom: mvc
ms.openlocfilehash: 5ce4e530dde0f7a050e3b43f469154d679f25a34
ms.sourcegitcommit: 3cdc82a5561abe564c318bd12986df63fc980a5a
ms.translationtype: HT
ms.contentlocale: cs-CZ
ms.lasthandoff: 01/05/2018
---
# <a name="collect-data-about-azure-virtual-machines"></a>Shromažďování dat o virtuálních počítačích Azure
[Azure Log Analytics](log-analytics-overview.md) může shromažďovat data přímo z virtuálních počítačů Azure a dalších prostředků ve vašem prostředí do jednoho úložiště pro účely podrobných analýz a korelace.  Tento rychlý start ukazuje, jak v několik snadných krocích nakonfigurovat virtuální počítače Azure s Linuxem nebo Windows a shromažďovat z nich data.  
 
Tento rychlý start předpokládá, že máte existující virtuální počítač Azure. Pokud ne, můžete [vytvořit virtuální počítač s Windows](../virtual-machines/windows/quick-create-portal.md) nebo [vytvořit virtuální počítač s Linuxem](../virtual-machines/linux/quick-create-cli.md) podle našich rychlých startů pro virtuální počítače.

## <a name="log-in-to-azure-portal"></a>Přihlášení k webu Azure Portal
Přihlaste se k webu Azure Portal na adrese [https://portal.azure.com](https://portal.azure.com). 

## <a name="create-a-workspace"></a>Vytvoření pracovního prostoru
1. Na webu Azure Portal klikněte v levém dolním rohu na **Další služby**. V seznamu prostředků zadejte **Log Analytics**. Seznam se průběžně filtruje podle zadávaného textu. Vyberte **Log Analytics**.<br> ![portál Azure Portal](media/log-analytics-quick-collect-azurevm/azure-portal-01.png)<br>  
2. Klikněte na **Vytvořit** a podle potřeby změňte hodnoty následujících položek:

  * Zadejte název nového **pracovního prostoru OMS**, například *DefaultLAWorkspace*. 
  * Vyberte **předplatné**, které má být cílem propojení, výběrem z rozevíracího seznamu, pokud výchozí vybrané předplatné není vhodné.
  * Jako **skupinu prostředků** vyberte existující skupinu prostředků, která obsahuje jeden nebo několik virtuálních počítačů Azure.  
  * Vyberte **Umístění**, do kterého jsou vaše virtuální počítače nasazené.  Další informace najdete na stránce uvádějící [oblasti, ve kterých je dostupná služba Log Analytics](https://azure.microsoft.com/regions/services/).
  * V Log Analytics si můžete vybrat mezi třemi různými **cenovými úrovněmi**, ale pro účely tohoto rychlého startu vyberete úroveň **Free**.  Další informace o jednotlivých úrovních najdete v [podrobnostech o cenách Log Analytics](https://azure.microsoft.com/pricing/details/log-analytics/).

        ![Create Log Analytics resource blade](./media/log-analytics-quick-collect-azurevm/create-loganalytics-workspace-01.png)<br>  
3. Po zadání požadovaných informací v podokně **Pracovní prostor OMS** klikněte na **OK**.  

Během ověřování informací a vytváření pracovního prostoru můžete průběh zpracování sledovat prostřednictvím položky nabídky **Oznámení**. 

## <a name="enable-the-log-analytics-vm-extension"></a>Povolení rozšíření Log Analytics pro virtuální počítače
Pro virtuální počítače s Windows a Linuxem, které už jsou nasazené v Azure, můžete agenta Log Analytics nainstalovat pomocí rozšíření Log Analytics pro virtuální počítače.  Použití rozšíření zjednodušuje proces instalace a automaticky agenta nakonfiguruje pro odesílání dat do pracovního prostoru Log Analytics, který zadáte. Agent se také automaticky upgraduje a tím zajišťuje, abyste měli nejnovější funkce a opravy.

>[!NOTE]
>Agenta OMS pro Linux není možné nakonfigurovat tak, aby se hlásil více než jednomu pracovnímu prostoru Log Analytics. 

Pokud jste vytvořili pracovní prostor v cloudu Azure Government, v horní části stránky prostředku Log Analytics na portálu si můžete všimnout banneru vybízejícího k upgradu.  Pro účely tohoto rychlého startu upgrade není potřeba.<br>

![Upozornění na upgrade Log Analytics na webu Azure Portal](media/log-analytics-quick-collect-azurevm/log-analytics-portal-upgradebanner.png).    
1. Na webu Azure Portal klikněte v levém dolním rohu na **Další služby**. V seznamu prostředků zadejte **Log Analytics**. Seznam se průběžně filtruje podle zadávaného textu. Vyberte **Log Analytics**.
2. V seznamu pracovních prostorů Log Analytics vyberte *DefaultLAWorkspace* vytvořený dříve.
3. V nabídce vlevo v části Zdroje dat pracovního prostoru klikněte na **Virtuální počítače**.  
4. V seznamu **virtuálních počítačů** vyberte virtuální počítač, na který chcete nainstalovat agenta. Všimněte si, že **Stav připojení OMS** pro tento virtuální počítač uvádí **Nepřipojeno**.
5. V podrobnostech pro váš virtuální počítač vyberte **Připojit**. Automaticky se nainstaluje a nakonfiguruje agent pro váš pracovní prostor Log Analytics. Tento proces trvá několik minut, během kterých **Stav** hlásí **Připojování**.
6. Po instalaci a připojení agenta se **Stav připojení OMS** aktualizuje na **Tento pracovní prostor**.

## <a name="collect-event-and-performance-data"></a>Shromažďování dat o událostech a výkonu
Log Analytics může shromažďovat události z protokolů událostí Windows nebo protokolu Syslog v Linuxu a z čítačů výkonu, které určíte pro dlouhodobější analýzu a generování sestav, a provést akci při zjištění konkrétní podmínky.  Postupujte podle těchto kroků a pro začátek nakonfigurujte shromažďování událostí ze systémového protokolu Windows a protokolu Syslog v Linuxu a několika běžných čítačů výkonu.  

### <a name="data-collection-from-windows-vm"></a>Shromažďování dat z virtuálního počítače s Windows
1. Vyberte **Upřesňující nastavení**.<br> ![Upřesňující nastavení Log Analytics](media/log-analytics-quick-collect-azurevm/log-analytics-advanced-settings-01.png)<br> 
3. Vyberte **Data** a pak vyberte **Protokoly událostí systému Windows**.  
4. Protokol událostí přidáte zadáním názvu protokolu.  Zadejte **Systém** a klikněte na symbol plus **+**.  
5. V tabulce zaškrtněte závažnosti **Chyby** a **Upozornění**.   
6. Uložte konfiguraci kliknutím na **Uložit** v horní části stránky.
7. Výběrem **Data o výkonu systému Windows** povolte shromažďování čítačů výkonu na počítači s Windows. 
8. Při první konfiguraci čítačů výkonu Windows pro nový pracovní prostor Log Analytics máte možnost rychle vytvořit několik běžných čítačů. Jsou zobrazené v seznamu a vedle každého je zaškrtávací políčko.<br> ![Vybrané výchozí čítače výkonu Windows](media/log-analytics-quick-collect-azurevm/windows-perfcounters-default.png)<br> Klikněte na **Přidat vybrané čítače výkonu**.  Čítače se přidají a přednastaví s použitím ukázkového desetisekundového intervalu shromažďování.  
9. Uložte konfiguraci kliknutím na **Uložit** v horní části stránky.

### <a name="data-collection-from-linux-vm"></a>Shromažďování dat z virtuálního počítače s Linuxem

1. Vyberte **Syslog**.  
2. Protokol událostí přidáte zadáním názvu protokolu.  Zadejte **Syslog** a klikněte na symbol plus **+**.  
3. V tabulce zrušte zaškrtnutí závažností **Informace**, **Oznámení** a **Ladění**. 
4. Uložte konfiguraci kliknutím na **Uložit** v horní části stránky.
5. Výběrem **Data o výkonu systému Linux** povolte shromažďování čítačů výkonu na počítači s Linuxem. 
6. Při první konfiguraci linuxových čítačů výkonu pro nový pracovní prostor Log Analytics máte možnost rychle vytvořit několik běžných čítačů. Jsou zobrazené v seznamu a vedle každého je zaškrtávací políčko.<br> ![Vybrané výchozí čítače výkonu Windows](media/log-analytics-quick-collect-azurevm/linux-perfcounters-default.png)<br> Klikněte na **Přidat vybrané čítače výkonu**.  Čítače se přidají a přednastaví s použitím ukázkového desetisekundového intervalu shromažďování.  
7. Uložte konfiguraci kliknutím na **Uložit** v horní části stránky.

## <a name="view-data-collected"></a>Zobrazení shromážděných dat
Teď, když jste povolili shromažďování dat, můžete spustit příklad jednoduchého prohledávání protokolu a zobrazit nějaká data z cílových virtuálních počítačů.  

1. Na webu Azure Portal přejděte do Log Analytics a vyberte pracovní prostor vytvořený dříve.
2. Klikněte na dlaždici **Prohledávání protokolu**, v podokně Prohledávání protokolu zadejte do pole dotazu `Perf` a stiskněte Enter nebo klikněte na tlačítko Vyhledat napravo od pole dotazu.<br> ![Příklad dotazu prohledávání protokolu v Log Analytics](./media/log-analytics-quick-collect-azurevm/log-analytics-portal-perf-query.png)<br> 

   >[!NOTE]
   >Pokud je váš pracovní prostor vytvořený v cloudu Azure Government, použijete dotaz `Type=Perf`.  
   >

Například dotaz na následujícím obrázku vrátil 78 000 záznamů o výkonu.  Vašich výsledků bude výrazně méně.<br> ![Výsledek prohledávání protokolu v Log Analytics](media/log-analytics-quick-collect-azurevm/log-analytics-search-perf.png)

## <a name="clean-up-resources"></a>Vyčištění prostředků
Až už pracovní prostor Log Analytics nebudete potřebovat, odstraňte ho. Provedete to výběrem pracovního prostoru Log Analytics, který jste vytvořili dříve, a kliknutím na **Odstranit** na stránce prostředku.<br> ![Odstranění prostředku Log Analytics](media/log-analytics-quick-collect-azurevm/log-analytics-portal-delete-resource.png)

## <a name="next-steps"></a>Další kroky
Teď, když shromažďujete data o provozu a výkonu z virtuálních počítačů s Windows nebo Linuxem, můžete jednoduše a *zdarma* začít zkoumat a analyzovat shromážděná data a provádět na jejich základě akce.  

Pokud chcete zjistit, jak zobrazit a analyzovat data, pokračujte k následujícímu kurzu.   

> [!div class="nextstepaction"]
> [Zobrazení nebo analýza dat v Log Analytics](log-analytics-tutorial-viewdata.md)
