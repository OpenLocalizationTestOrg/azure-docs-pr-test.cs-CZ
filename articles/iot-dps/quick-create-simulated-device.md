---
title: "Zřízení simulovaného zařízení TPM pro službu Azure IoT Hub pomocí jazyka C | Dokumentace Microsoftu"
description: "Rychlý start Azure – Vytvoření a zřízení simulovaného zařízení TPM pomocí sady SDK pro zařízení jazyka C pro službu Azure IoT Hub Device Provisioning"
services: iot-dps
keywords: 
author: dsk-2015
ms.author: dkshir
ms.date: 12/20/2017
ms.topic: hero-article
ms.service: iot-dps
documentationcenter: 
manager: timlt
ms.devlang: na
ms.custom: mvc
ms.openlocfilehash: dd101db9ea3c03a939efb6a64c231d885f33cedc
ms.sourcegitcommit: 6f33adc568931edf91bfa96abbccf3719aa32041
ms.translationtype: HT
ms.contentlocale: cs-CZ
ms.lasthandoff: 12/22/2017
---
# <a name="create-and-provision-a-simulated-tpm-device-using-c-device-sdk-for-iot-hub-device-provisioning-service"></a>Vytvoření a zřízení simulovaného zařízení TPM pomocí sady SDK pro zařízení jazyka C pro službu IoT Hub Device Provisioning
> [!div class="op_single_selector"]
> * [C](quick-create-simulated-device.md)
> * [Java](quick-create-simulated-device-tpm-java.md)
> * [C#](quick-create-simulated-device-tpm-csharp.md)
> * [Python](quick-create-simulated-device-tpm-python.md)

Tyto kroky ukazují, jak na vývojovém počítači s operačním systémem Windows vytvořit simulované zařízení, spustit simulátor Windows TPM jako [modul hardwarového zabezpečení (HSM)](https://azure.microsoft.com/blog/azure-iot-supports-new-security-hardware-to-strengthen-iot-security/) zařízení a jak pomocí vzorového kódu propojit toto simulované zařízení se službou Device Provisioning a centrem IoT. 

Než budete pokračovat, nezapomeňte dokončit kroky v tématu [Nastavení služby IoT Hub Device Provisioning pomocí webu Azure Portal](./quick-setup-auto-provision.md).

<a id="setupdevbox"></a>

## <a name="prepare-the-development-environment"></a>Příprava vývojového prostředí 

1. Ujistěte se, že na svém počítači máte nainstalovanou sadu Visual Studio 2015 nebo [Visual Studio 2017](https://www.visualstudio.com/vs/). Pro vaši instalaci sady Visual Studio musíte mít povolenou sadu funkcí [Vývoj desktopových aplikací pomocí C++](https://www.visualstudio.com/vs/support/selecting-workloads-visual-studio-2017/).

2. Stáhněte a nainstalujte [sestavovací systém CMake](https://cmake.org/download/). Je důležité, aby sada Visual Studio se sadou funkcí Vývoj desktopových aplikací pomocí C++ byla na vašem počítači nainstalovaná ještě **před** zahájením instalace `cmake`.

3. Ujistěte se, že je na vašem počítači nainstalovaný `git` a že je přidaný do proměnných prostředí, ke kterým má příkazové okno přístup. Na stránce [klientských nástrojů Git organizace Software Freedom Conservancy](https://git-scm.com/download/) najdete nejnovější verzi nástrojů `git` k instalaci. Jejich součástí je i **Git Bash**, aplikace příkazového řádku, pomocí které můžete pracovat se svým místním úložištěm Git. 

4. Otevřete příkazový řádek nebo Git Bash. Naklonujte úložiště GitHub se vzorovým kódem pro simulaci zařízení:
    
    ```cmd/sh
    git clone https://github.com/Azure/azure-iot-sdk-c.git --recursive
    ```

5. V lokální kopii tohoto úložiště GitHub vytvořte složku pro proces sestavení CMake. 

    ```cmd/sh
    cd azure-iot-sdk-c
    mkdir cmake
    cd cmake
    ```

6. Vzorový kód používá simulátor Windows TPM. Spusťte následující příkaz, kterým povolíte ověřování pomocí tokenu SAS. Zároveň se vygeneruje řešení v sadě Visual Studio pro simulované zařízení.

    ```cmd/sh
    cmake -Duse_prov_client:BOOL=ON -Duse_tpm_simulator:BOOL=ON ..
    ```

    Pokud `cmake` nenajde váš kompilátor C++, můžou se při spuštění výše uvedeného příkazu zobrazit chyby sestavení. Pokud k tomu dojde, zkuste tento příkaz spustit v [příkazovém řádku sady Visual Studio](https://docs.microsoft.com/dotnet/framework/tools/developer-command-prompt-for-vs). 

7. V samostatném příkazovém řádku přejděte do kořenové složky GitHub a spusťte simulátor [TPM](https://docs.microsoft.com/windows/device-security/tpm/trusted-platform-module-overview). Ten naslouchá přes soket na portech 2321 a 2322. Toto příkazové okno nezavírejte, simulátor je potřeba nechat spuštěný až do konce této úvodní příručky. 

   Pokud jste ve složce *cmake*, spusťte následující příkazy:

    ```cmd/sh
    cd..
    .\provisioning_client\deps\utpm\tools\tpm_simulator\Simulator.exe
    ```

<a id="simulatetpm"></a>

## <a name="simulate-tpm-device"></a>Simulace zařízení TPM

1. Otevřete řešení `azure_iot_sdks.sln` vygenerované ve složce *cmake* a sestavte ho v sadě Visual Studio.

2. V podokně *Průzkumník řešení* v sadě Visual Studio přejděte do složky **Provision\_Tools**. Klikněte pravým tlačítkem na projekt **tpm_device_provision** a vyberte **Nastavit jako spouštěný projekt**. 

3. Spusťte řešení. V okně výstupu se zobrazí **_ID registrace_** a **_Ověřovací klíč_** potřebné pro registraci zařízení. Poznamenejte si tyto hodnoty. 


<a id="portalenrollment"></a>

## <a name="create-a-device-enrollment-entry-in-the-portal"></a>Vytvoření položky registrace zařízení na portálu

1. Přihlaste se k webu Azure Portal, v nabídce vlevo klikněte na tlačítko **Všechny prostředky** a otevřete svou službu Device Provisioning.

2. V okně s přehledem služby Device Provisioning vyberte **Správa registrací**. Vyberte kartu **Jednotlivé registrace** a klikněte na tlačítko **Přidat** v horní části. 

3. V části **Přidat položku seznamu registrací** zadejte následující informace:
    - Jako *Mechanismus* ověření identity vyberte **TPM**.
    - Zadejte *ID registrace* a *Ověřovací klíč* pro zařízení TPM.
    - Volitelně můžete zadat následující informace:
        - Vyberte centrum IoT propojené s vaší zřizovací službou.
        - Zadejte jedinečné ID zařízení. Při pojmenování zařízení se ujistěte, že nepoužíváte citlivá data.
        - Aktualizujte **Počáteční stav dvojčete zařízení** s použitím požadované počáteční konfigurace zařízení.
    - Jakmile budete hotovi, klikněte na tlačítko **Uložit**. 

    ![Zadání informací o registraci zařízení v okně portálu](./media/quick-create-simulated-device/enter-device-enrollment.png)  

   Po úspěšné registraci se *ID registrace* vašeho zařízení zobrazí v seznamu na kartě *Jednotlivé registrace*. 


<a id="firstbootsequence"></a>

## <a name="simulate-first-boot-sequence-for-the-device"></a>Simulace první spouštěcí sekvence pro zařízení

1. Na webu Azure Portal vyberte okno **Přehled** vaší služby Device Provisioning a poznamenejte si hodnotu **_Rozsah ID_**.

    ![Extrahování informací o koncovém bodu služby Device Provisioning z okna portálu](./media/quick-create-simulated-device/extract-dps-endpoints.png) 

2. V *Průzkumníku řešení* sady Visual Studio na vašem počítači přejděte do složky **Provision\_Samples**. Vyberte ukázkový projekt **prov\_dev\_client\_sample** a otevřete soubor **prov\_dev\_client\_sample.c**.

3. Proměnné `id_scope` přiřaďte hodnotu _Rozsah ID_. 

    ```c
    static const char* id_scope = "[ID Scope]";
    ```

4. Ujistěte se, že ve funkci **main()** ve stejném souboru je hodnota **SECURE_DEVICE_TYPE** nastavená na TPM.

    ```c
    SECURE_DEVICE_TYPE hsm_type;
    hsm_type = SECURE_DEVICE_TYPE_TPM;
    ```

   Okomentujte nebo odstraňte příkaz `hsm_type = SECURE_DEVICE_TYPE_X509;`, který je přítomný ve výchozím nastavení. 

5. Klikněte pravým tlačítkem na projekt **prov\_dev\_client\_sample** a vyberte **Nastavit jako spouštěný projekt**. Spusťte řešení. 

6. Všimněte si zpráv, které simulují spouštění zařízení a jeho připojování ke službě Device Provisioning pro získání informací o vašem centru IoT. Po úspěšném zřízení simulovaného zařízení pro centrum IoT propojené se službou zřizování se ID zařízení zobrazí v okně **Zařízení IoT** centra. 

    ![Zařízení je zaregistrované u centra IoT](./media/quick-create-simulated-device/hub-registration.png) 

    Pokud jste v položce registrace pro vaše zařízení změnili *počáteční stav dvojčete zařízení* z výchozí hodnoty, může si zařízení požadovaný stav dvojčete vyžádat z centra a příslušně na něj reagovat. Další informace najdete v tématu [Principy a použití dvojčat zařízení ve službě IoT Hub](../iot-hub/iot-hub-devguide-device-twins.md).


## <a name="clean-up-resources"></a>Vyčištění prostředků

Pokud chcete pokračovat v práci s touto ukázkou klienta zařízení a jejím prozkoumáváním, nevyčišťujte prostředky vytvořené v rámci tohoto rychlého startu. Pokud pokračovat nechcete, pomocí následujícího postupu odstraňte všechny prostředky vytvořené tímto rychlým startem.

1. Zavřete na svém počítači okno výstupu ukázky klienta zařízení.
1. Zavřete na svém počítači okno simulátoru TPM.
1. V nabídce vlevo na webu Azure Portal klikněte na **Všechny prostředky** a vyberte svou službu Device Provisioning. Otevřete okno **Správa registrací** pro vaši službu a pak klikněte na kartu **Jednotlivé registrace**. Vyberte *ID REGISTRACE* zařízení, které jste zaregistrovali v rámci tohoto rychlého startu, a klikněte na tlačítko **Odstranit** v horní části. 
1. V nabídce vlevo na webu Azure Portal klikněte na **Všechny prostředky** a vyberte své centrum IoT. Otevřete okno **Zařízení IoT** pro vaše centrum, vyberte *ID ZAŘÍZENÍ*, které jste zaregistrovali v rámci tohoto rychlého startu, a pak klikněte na tlačítko **Odstranit** v horní části.

## <a name="next-steps"></a>Další kroky

V rámci tohoto rychlého startu jste na svém počítači vytvořili simulované zařízení TPM a pomocí služby IoT Hub Device Provisioning jste ho zřídili pro své centrum IoT. Pokud chcete zjistit, jak zaregistrovat zařízení TPM prostřednictvím kódu programu, pokračujte k rychlému startu pro registraci zařízení TPM prostřednictvím kódu programu. 

> [!div class="nextstepaction"]
> [Rychlý start Azure – Registrace zařízení TPM do služby Azure IoT Hub Device Provisioning](quick-enroll-device-tpm-java.md)

