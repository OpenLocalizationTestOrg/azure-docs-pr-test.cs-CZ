---
title: "Vytvoření účtu Batch na webu Azure Portal | Dokumentace Microsoftu"
description: "Naučte se vytvořit účet Azure Batch na webu Azure Portal, abyste mohli spouštět velké paralelní úlohy v cloudu."
services: batch
documentationcenter: 
author: v-dotren
manager: timlt
editor: 
ms.assetid: 3fbae545-245f-4c66-aee2-e25d7d5d36db
ms.service: batch
ms.workload: big-compute
ms.tgt_pltfrm: na
ms.devlang: na
ms.topic: get-started-article
ms.date: 11/14/2017
ms.author: danlep
ms.custom: H1Hack27Feb2017
ms.openlocfilehash: ebda2f11f93b04a5592d18f8e15c8fc3b560aac3
ms.sourcegitcommit: 68aec76e471d677fd9a6333dc60ed098d1072cfc
ms.translationtype: HT
ms.contentlocale: cs-CZ
ms.lasthandoff: 12/18/2017
---
# <a name="create-a-batch-account-with-the-azure-portal"></a>Vytvoření účtu Batch pomocí webu Azure Portal

> [!div class="op_single_selector"]
> * [Azure Portal](batch-account-create-portal.md)
> * [Knihovna Batch Management .NET](batch-management-dotnet.md)
>
>

Naučte se vytvořit účet Azure Batch na webu [Azure Portal][azure_portal] a zvolit vlastnosti účtu odpovídající výpočetnímu scénáři. Zjistěte, kde najít důležité vlastnosti účtu, jako jsou přístupové klíče a adresy URL účtu.

Informace o scénářích a účtech Batch najdete v [přehledu funkcí](batch-api-basics.md).



## <a name="create-a-batch-account"></a>Vytvoření účtu Batch

> [!NOTE]
> Obecně byste při vytváření účtu Batch měli zvolit výchozí režim **Služba Batch**, kdy se fondy přidělují na pozadí v předplatných, která spravuje Azure. V alternativním režimu **Předplatné uživatele**, který už se pro většinu scénářů nedoporučuje, se virtuální počítače a další prostředky služby Batch vytvářejí přímo ve vašem předplatném při vytvoření fondu. Pokud chcete vytvořit účet Batch v režimu předplatného uživatele, musíte také zaregistrovat předplatné ve službě Azure Batch a k účtu přidružit službu Azure Key Vault.

1. Přihlaste se na web [Azure Portal][azure_portal].
2. Klikněte na **Nový** a na Marketplace vyhledejte **Služba Batch**.

    ![Batch na webu Marketplace][marketplace_portal]
3. Vyberte **Služba Batch**, klikněte na **Vytvořit** a zadejte nastavení **Nový účet Batch**. Viz následující podrobnosti.

    ![Vytvoření účtu Batch][account_portal]

    a. **Název účtu:** Název, který zvolíte, musí být jedinečný v oblasti Azure, ve které se účet vytvoří (viz **Umístění** níže). Název účtu může obsahovat jenom malá písmena nebo čísla a musí být dlouhý 3 až 24 znaků.

    b. **Předplatné**: Předplatné, ve kterém chcete účet Batch vytvořit. Pokud máte jenom jedno předplatné, bude ve výchozím nastavení vybrané.

    c. **Režim přidělování fondů:** Pokud se zobrazí toto nastavení, přijměte výchozí hodnotu **Služba Batch**.

    c. **Skupina prostředků**: Vyberte existující skupinu prostředků vašeho nového účtu Batch, popřípadě si vytvořte novou.

    d. **Umístění**: Oblast Azure, ve které chcete účet Batch vytvořit. Jako možnosti se zobrazí jenom oblasti, které podporuje vaše předplatné a skupina prostředků.

    e. **Účet úložiště** (volitelné): Účet úložiště Azure pro obecné účely, který přidružíte k účtu Batch. Toto nastavení se doporučuje pro většinu účtů Batch. Další informace najdete v části [Propojený účet Azure Storage](#linked-azure-storage-account) dále v tomto článku.

4. Kliknutím na **Vytvořit** vytvořte účet.



## <a name="view-batch-account-properties"></a>Zobrazení vlastností účtu Batch
Po vytvoření účtu na něj klikněte pro přístup k jeho nastavením a vlastnostem. Všechna nastavení a vlastnosti účtu jsou přístupná pomocí nabídky vlevo.

![Stránka účtu Batch na webu Azure Portal][account_blade]

* **Adresa URL účtu Batch:** Při vývoji aplikace pomocí [rozhraní API služby Batch](batch-apis-tools.md#azure-accounts-for-batch-development) potřebujete pro přístup k prostředkům Batch adresu URL účtu. Adresa URL účtu Batch má následující formát:

    `https://<account_name>.<region>.batch.azure.com`

![Adresa URL účtu Batch na portálu][account_url]

* **Přístupové klíče:** Pro ověření přístupu k účtu Batch z vaší aplikace můžete použít přístupový klíč účtu. (Batch podporuje také ověřování pomocí Azure Active Directory.)

    Pokud chcete zobrazit ne znovu vytvořit přístupové klíče, vyberte **Klíče**.

    ![Klíče účtu Batch na webu Azure Portal][account_keys]

[!INCLUDE [batch-pricing-include](../../includes/batch-pricing-include.md)]

## <a name="linked-azure-storage-account"></a>Propojený účet Azure Storage

S účtem Batch můžete propojit účet Azure Storage pro obecné účely, což je užitečné pro řadu scénářů. Funkce [balíčků aplikací](batch-application-packages.md) služby Batch využívá úložiště objektů blob v Azure, stejně jako knihovna [.NET Batch File Conventions](batch-task-output.md). Tyto volitelné funkce vám pomohou při nasazení aplikací spouštěných vašimi úkoly Batch a při zachování jimi vytvářených dat.

Doporučujeme vytvořit nový účet úložiště pro výhradní použití vaším účtem Batch. Azure Batch momentálně podporuje pouze typ účtu úložiště pro obecné účely. Tento typ účtu je popsaný v kroku 5 – [Vytvoření účtu úložiště](../storage/common/storage-create-storage-account.md#create-a-storage-account) v článku [Informace o účtech úložiště Azure](../storage/common/storage-create-storage-account.md).

![Vytvoření účtu úložiště pro obecné účely][storage_account]

> [!NOTE]
> Při obnovování přístupových klíčů v propojeném účtu úložiště buďte velmi opatrní. Obnovte vždycky jenom jeden klíč účtu úložiště a na stránce propojeného účtu úložiště klikněte na **Synchronizovat klíče**. Počkejte 5 minut, aby se klíče rozšířily do výpočetních uzlů ve fondech, a potom v případě potřeby znovu vygenerujte a synchronizujte další klíč. Pokud byste obnovili (znovu vygenerovali) oba klíče najednou, výpočetní uzly by nedokázaly synchronizovat ani jeden klíč a vy byste ztratili přístup k účtu úložiště.
>
>

![Obnovování klíčů účtu úložiště][4]

## <a name="additional-configuration-for-user-subscription-mode"></a>Další konfigurace pro režim předplatného uživatele

Pokud zvolíte možnost vytvořit účet Batch v režimu předplatného uživatele, proveďte před vytvořením tohoto účtu následující kroky.

### <a name="allow-azure-batch-to-access-the-subscription-one-time-operation"></a>Povolení přístupu k předplatnému pro Azure Batch (jednorázová operace)
Při vytváření prvního účtu Batch v režimu předplatného uživatele musíte zaregistrovat předplatné ve službě Batch. (Pokud jste tento postup již provedli, přejděte k další části.)

1. Přihlaste se na web [Azure Portal][azure_portal].

2. Klikněte na **Další služby** > **Předplatné** a klikněte na předplatné, které chcete pro účet Batch použít.

3. Na stránce **Předplatné** klikněte na **Řízení přístupu (IAM)** > **Přidat**.

    ![Řízení přístupu pro předplatné][subscription_access]

4. Na stránce **Přidejte oprávnění** vyberte roli **Přispěvatel** a vyhledejte rozhraní API služby Batch. Hledejte každý z těchto řetězců, dokud nenajdete rozhraní API:
    1. **MicrosoftAzureBatch**.
    2. **Microsoft Azure Batch**. Novější tenanti služby Azure AD mohou používat tento název.
    3. **ddbf3205-c6bd-46ae-8127-60eb93363864** je ID rozhraní API služby Batch. 

5. Jakmile najdete rozhraní API služby Batch, vyberte ho a klikněte na **Uložit**.

    ![Přidání oprávnění pro službu Batch][add_permission]

### <a name="create-a-key-vault"></a>Vytvořte trezor klíčů
V režimu předplatného uživatele je vyžadován trezor klíčů Azure, který patří do stejné skupiny prostředků jako účet Batch, který se má vytvořit. Ověřte, že se skupina prostředků nachází v oblasti, kde je služba Batch [k dispozici](https://azure.microsoft.com/regions/services/) a která podporuje vaše předplatné.

1. Na webu [Azure Portal][azure_portal] klikněte na **Nový** > **Zabezpečení + identita** > **Trezor klíčů**.

2. Na stránce **Vytvořit trezor klíčů** zadejte název pro trezor klíčů a vytvořte skupinu prostředků v oblasti, kterou chcete použít pro účet Batch. Pro zbývající nastavení ponechejte výchozí hodnoty a pak klikněte na **Vytvořit**.




## <a name="batch-service-quotas-and-limits"></a>Kvóty a omezení služby Batch
Podobně jako pro předplatné a další služby Azure, i pro účty Batch platí určité [kvóty a omezení](batch-quota-limit.md). Aktuální kvóty pro účet Batch se zobrazí v části **Kvóty**.

![Kvóty účtu Batch na webu Azure Portal][quotas]



Mnohé z těchto kvót je navíc možné zvýšit požadavkem na bezplatnou podporu odeslaným pomocí webu Azure Portal. Podrobnosti o vyžádání zvýšení kvóty viz [Kvóty a omezení pro službu Azure Batch](batch-quota-limit.md).

## <a name="other-batch-account-management-options"></a>Další možnosti správy účtu Batch
Kromě webu Azure Portal můžete účty Batch vytvářet a spravovat následujícími způsoby:

* [Rutiny PowerShellu pro účty Batch](batch-powershell-cmdlets-get-started.md)
* [Azure CLI](batch-cli-get-started.md)
* [Knihovna Batch Management .NET](batch-management-dotnet.md)

## <a name="next-steps"></a>Další kroky
* Další informace o koncepcích a funkcích služby Batch najdete v článku [Přehled funkcí Batch](batch-api-basics.md). Článek popisuje primární prostředky služby Batch, například fondy, výpočetní uzly a úlohy, a nabízí přehled funkcí služby pro velké výpočetní úlohy.
* Seznamte se se základy vývoje aplikací s podporou služby Batch pomocí [klientské knihovny Batch .NET](batch-dotnet-get-started.md) nebo [Pythonu](batch-python-tutorial.md). Tyto úvodní články vás provedou funkční aplikací, která používá službu Batch ke spouštění úlohy na několika výpočetních uzlech, a představí vám použití služby Azure Storage k přípravě a načítání souborů úloh.

[api_net]: https://msdn.microsoft.com/library/azure/mt348682.aspx
[api_rest]: https://msdn.microsoft.com/library/azure/Dn820158.aspx

[azure_portal]: https://portal.azure.com
[batch_pricing]: https://azure.microsoft.com/pricing/details/batch/

[4]: ./media/batch-account-create-portal/batch_acct_04.png "Obnovování klíčů účtu úložiště"
[marketplace_portal]: ./media/batch-account-create-portal/marketplace_batch.PNG
[account_blade]: ./media/batch-account-create-portal/batch_blade.png
[account_portal]: ./media/batch-account-create-portal/batch_acct_portal.png
[account_keys]: ./media/batch-account-create-portal/account_keys.PNG
[account_url]: ./media/batch-account-create-portal/account_url.png
[storage_account]: ./media/batch-account-create-portal/storage_account.png
[quotas]: ./media/batch-account-create-portal/quotas.png
[subscription_access]: ./media/batch-account-create-portal/subscription_iam.png
[add_permission]: ./media/batch-account-create-portal/add_permission.png

