Pokud chcete vytvořit virtuální síť v modelu nasazení Resource Manageru pomocí webu Azure Portal, postupujte podle následujících kroků. Snímky obrazovek slouží pouze jako příklady. Nezapomeňte hodnoty nahradit vlastními. Další informace o práci s virtuálními sítěmi najdete v článku [Přehled virtuálních sítí](../articles/virtual-network/virtual-networks-overview.md).

>[!NOTE]
>Aby se tato virtuální síť připojila k místnímu umístění, budete se muset domluvit se správcem vaší místní sítě a vyčlenit rozsah IP adres, který můžete použít speciálně pro tuto virtuální síť. Pokud existuje duplicitní rozsah adres na obou stranách připojení VPN, provoz se nemusí směrovat očekávaným způsobem. Pokud navíc chcete připojit tuto virtuální síť k jiné virtuální síti, adresní prostor se nesmí překrývat s jinou virtuální sítí. Podle toho pečlivě naplánujte konfiguraci sítě.
>
>

1. V prohlížeči přejděte na portál [Azure Portal](http://portal.azure.com) a v případě potřeby se přihlaste pomocí účtu Azure.
2. Klikněte na **+**. Do pole **Hledat na Marketplace** zadejte text „Virtuální síť“. Ve vráceném seznamu vyhledejte položku **Virtuální síť** a kliknutím otevřete stránku **Virtuální síť**.

  ![Stránka pro vyhledání prostředku virtuální sítě](./media/vpn-gateway-basic-vnet-rm-portal-include/newvnetportal700.png "Stránka pro vyhledání prostředku virtuální sítě")
3. U dolního okraje stránky Virtuální síť v seznamu **Vybrat model nasazení** vyberte **Resource Manager** a potom klikněte na **Vytvořit**.

  ![Výběr Resource Manageru](./media/vpn-gateway-basic-vnet-rm-portal-include/resourcemanager250.png "Výběr Resource Manageru")
4. Na stránce **Vytvořit virtuální síť** nakonfigurujte nastavení virtuální sítě. Po vyplnění polí se červený vykřičník změní na zelenou značku zaškrtnutí, pokud jsou znaky zadané do pole platné. Některé hodnoty mohou být vyplněny automaticky. V takovém případě je nahraďte vlastními. Stránka **Vytvořit virtuální síť** vypadá podobně jako v následujícím příkladu:

  ![Stránka pro vytvoření virtuální sítě](./media/vpn-gateway-basic-vnet-rm-portal-include/vnet.png "Stránka pro vytvoření virtuální sítě")
5. **Název**: Zadejte název své virtuální sítě.
6. **Adresní prostor**: Zadejte adresní prostor. Pokud chcete přidat více adresních prostorů, přidejte první adresní prostor. Další adresní prostory můžete přidat později po vytvoření virtuální sítě.
7. **Předplatné**: Zkontrolujte, jestli je uvedeno správné předplatné. Předplatná můžete měnit prostřednictvím rozevíracího seznamu.
8. **Skupina prostředků**: Vyberte existující skupinu prostředků nebo vytvořte novou zadáním názvu nové skupiny prostředků. Pokud vytváříte novou skupinu, nazvěte skupinu prostředků v souladu s hodnotami plánované konfigurace. Další informace o skupinách prostředků najdete v článku [Přehled Azure Resource Manageru](../articles/azure-resource-manager/resource-group-overview.md#resource-groups).
9. **Umístění**: Vyberte umístění sítě VNet. Umístění určuje, kde budou uloženy prostředky nasazené v této síti VNet.
10. **Podsíť:** Přidejte název podsítě a rozsah adres podsítě. Další podsítě můžete přidat později po vytvoření virtuální sítě.
11. Pokud chcete mít k síti VNet snadný přístup na řídicím panelu, vyberte možnost **Připnout na řídicí panel** a potom klikněte na **Vytvořit**.

  ![Připnout na řídicí panel](./media/vpn-gateway-basic-vnet-rm-portal-include/pintodashboard150.png "Připnout na řídicí panel")